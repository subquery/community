# Talisman ใช้ SubQuery ในการให้ข้อมูลเชิงลึกของ Crowdloan

![](https://miro.medium.com/max/1400/0*fQu0UQVmjAnTcJe8)

วันนี้ เรารู้สึกตื่นเต้นที่จะประกาศความร่วมมือกับทีมงาน [Talisman](https://talisman.xyz/) Talisman คือกระเป๋าเงินของ [Polkadot](https://polkadot.network/) และ [Kusama](https://kusama.network/) ที่คอมมูนิตี้เป็นเจ้าของร่วมกัน โดยให้ผู้ใช้ควบคุมสินทรัพย์คริปโตและช่วยกำหนดอนาคตของโปรเจ็กต์

เป้าหมายของ Talisman คือการให้ความสามารถในการจะใช้งานแอปพลิเคชันในระบบนิเวศทั้งหมดด้วยกระเป๋าเงิน Talisman และสร้างแดชบอร์ดที่มีข้อมูลมากมายด้วยเว็บแอป Talisman

โดยตอนนี้ทีมงานของ Talisman ใช้ SubQuery เพื่อจัดทำดัชนีข้อมูลสำหรับ[แดชบอร์ด crowdloan ของ Talisman](https://app.talisman.xyz/crowdloans) ซึ่งทำให้ผู้ใช้งานสามารถมีส่วนร่วมกับ Crowdloan ใน Polkadot และ Kusama ได้

![](https://miro.medium.com/max/1400/0*WV0MLOXx542fT5VM)

> _"คนกลางอย่าง SubQuery มีบทบาทอย่างมากในการสนับสนุน Talisman ด้วยการจัดเตรียมที่สำหรับสืบค้นและตีความข้อมูลจากเครือข่ายอย่าง Polkadot และ Kusama ซึ่งหมายความว่ากระเป๋าเงิน Talisman และเว็บแอปสามารถมุ่งเน้นไปที่การสร้างประสบการณ์ผู้ใช้ที่ดีที่สุดในระบบนิเวศได้ SubQuery นั้นยอดเยี่ยมอย่างมาก พวกเขาเป็นผู้ส่งข้อมูลที่เพียบพร้อมที่สุดในระบบนิเวศ และมักจะผลักดันให้ปรับปรุงผลิตภัณฑ์ SubQuery อยู่เสมอ" - _กล่าวโดย Jonathan Dunne ผู้ร่วมก่อตั้งและหัวหน้าฝ่ายเทคโนโลยีของ Talisman

Talisman รักษาวิสัยทัศน์ที่ว่า องค์กรแบบกระจายอำนาจจะทำให้เกิดการเปลี่ยนแปลงขั้นพื้นฐานของอำนาจและอิทธิพลในโลกและทำให้เกิดโอกาสที่ไร้ขีดจำกัด สิ่งนี้สอดคล้องอย่างสมบูรณ์กับหลักการของ SubQuery เนื่องจากเราจะ[ย้ายไปยังเครือข่ายที่กระจายอำนาจ](../blogs/20211029-roadmap-october.md)ในไตรมาสที่ 2 ของปี 2022 เป็นความร่วมมือโดยธรรมชาติสำหรับ Talisman เนื่องจากพวกเขาได้รับประโยชน์จากการจัดเตรียมข้อมูลสำคัญให้กับ dApp ของพวกเขาได้อย่างอย่างราบรื่น และเมื่อเปิดตัว SubQuery Network เทคโนโลยีของพวกเขาจะถูกกระจายอำนาจอย่างแท้จริง

> _"Talisman กำลังทำงานเพื่อจัดเตรียมกระเป๋าเงินที่สามารถไปได้ในทุก Parachain ในระบบนิเวศ Polkadot/Kusama ซึ่งทั้งหมดนั้นมีกรณีการใช้งานที่ไม่ซ้ำกัน Talisman เป็นตัวอย่างที่สมบูรณ์แบบของทีมที่โฟกัสการใช้ประโยชน์จาก SubQuery เพื่อลดเวลาที่ใช้ในแบ็คเอนด์ในขณะที่ต้องโฟกัสที่เนื้อหาของ dApp และผู้ใช้งาน"_ กล่าวโดย James Bayly หัวหน้าฝ่ายพัฒนาธุรกิจของ SubQuery

![](https://miro.medium.com/max/1400/0*-04uwnfs1UlGFsH5)

Talisman ใช้ [SubQuery Project](https://project.subquery.network/) เพื่อจัดการโปรเจ็กต์ของตนเองและทำการอัปเดตตามความต้องการ พวกเขาใช้ประโยชน์จาก [โฮสต์ระดับองค์กร](../blogs/20211228-enterprise-hosted.md) ของ SubQuery เพื่อรับฐานข้อมูลเฉพาะ การปรับใช้(deployment)อัตโนมัติ และการกำหนดเส้นทางทางภูมิศาสตร์(geographic routing)ไปยังหลายกลุ่มทั่วโลกเพื่อประสิทธิภาพและเวลาทำงาน

## เกี่ยวกับ Talisman

Talisman เป็นกระเป๋าเงินคริปโตที่ปลดล็อกโลกใหม่ของแอพพลิเคชั่น web3 แบบมัลติเชนใน Polkadot และ Kusama ช่วยให้คุณสร้าง เป็นเจ้าของ และจัดการบัญชีตัวเอง รวมถึงจัดเก็บ ส่ง และรับสินทรัพย์ได้อย่างปลอดภัย ส่วนขยายเบราว์เซอร์กระเป๋าเงินของ Talisman มีอยู่ในแอพสตอร์ของ Chrome และ Firefox และแดชบอร์ดที่มีคุณสมบัติครบถ้วนของเราสามารถเข้าถึงได้บนเว็บไซต์ของเรา

[Website](https://talisman.xyz/) | [Twitter](https://twitter.com/wearetalisman) | [Discord](https://discord.gg/talisman) | [](https://www.youtube.com/channel/UC5XYLzQ1G077kUb7guZEMdA) [Medium](https://medium.com/we-are-talisman)

## เกี่ยวกับ SubQuery

[SubQuery](https://subquery.network) คือชุดเครื่องมือสำหรับนักพัฒนาบล็อกเชนที่ช่วยให้สามารถสร้างแอปพลิเคชัน Web3 แห่งอนาคตได้ โปรเจ็กต์ SubQuery เป็น API ที่สมบูรณ์ในการจัดระเบียบและสืบค้นข้อมูลจากบล็อกเชนเลเยอร์ 1 ปัจจุบันได้ให้บริการโปรเจ็กต์ Polkadot , Substrate และ Avalanche โดย การให้บริการด้านข้อมูล(data-as-a-service)นี้ช่วยให้นักพัฒนาสามารถมุ่งเน้นไปที่กรณีการใช้งานหลักและฟร้อนเอนท์โดยไม่ต้องเสียเวลาไปกับการสร้างแบ็กเอนด์สำหรับการประมวลผลข้อมูลขึ้นมาเอง SubQuery Network นำเสนอโซลูชันที่ปรับขนาดและเชื่อถือได้แบบเดียวกันนี้ แต่อยู่ในรูปแบบการกระจายอำนาจอย่างสมบูรณ์

​[Linktree](https://linktr.ee/subquerynetwork) | [Website](https://subquery.network/) | [Discord](https://discord.com/invite/78zg8aBSMG) | [Telegram](https://t.me/subquerynetwork) | [Twitter](https://twitter.com/subquerynetwork) | [Matrix](https://matrix.to/#/#subquery:matrix.org) | [LinkedIn](https://www.linkedin.com/company/subquery) | [YouTube](https://www.youtube.com/channel/UCi1a6NUUjegcLHDFLr7CqLw)
