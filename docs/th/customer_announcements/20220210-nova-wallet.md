# SubQuery ให้การสนับสนุนด้านข้อมูลแก่ Nova Wallet ซึ่งเป็น Wallet บนมือถือยุคใหม่สำหรับใช้งานบนระบบนิเวศของ Polkadot & Kusama

![](https://miro.medium.com/max/1400/1*0HRq9OTOIIvv3Hfz9hE23A.jpeg)

วันนี้เราภูมิใจอย่างยิ่งที่จะประกาศถึงการร่วมมือระยะยาวกับทีมงาน Nova Wallet ผู้สร้าง Wallet บนมือถือสำหรับใช้งานบน Polkadot และ Kusama ซึ่งนอกจากจะทำให้ทุกคนเพลิดเพลินไปกับประสบการณ์การ Staking ที่สะดวกสบาย ยังทำให้ผู้ใช้สามารถใช้งาน DApps ต่าง ๆ บน Polkadot & Kusama และเข้าร่วม Crowdloans ได้แบบไม่มีขีดจำกัดอีกด้วย โดย Nova Wallet ใช้ SubQuery ในการจัดส่งข้อมูลการทำธุรกรรม ประวัติบัญชีและการ Staking ประเภทต่างๆ ทั้งหมด รวมถึงรางวัลจากทั้ง 27 Parachains บน Polkadot และอีกมากมาย ซึ่ง SubQuery เป็นบริการหลักที่ Nova เลือกใช้ เพื่อมอบประสบการณ์ที่ยอดเยี่ยมแก่ผู้ใช้งาน

![](https://miro.medium.com/max/1200/1*5JlnAgpO79q3ayc4oAHD6g.gif)

เนื่องจาก Nova Wallet ต้องการให้การสนับสนุนระบบนิเวศของ Polkadot และ Kusama ทั้งหมดเป็นไปได้เร็วที่สุด ดังนั้น Nova จำเป็นต้องรองรับการใช้งานในแต่ละเครือข่ายให้ได้ทันทีที่มีการเปิดตัวและเปิดให้โอนสินทรัพย์ได้ ซึ่งด้วยโครงสร้างที่เป็นเอกลักษณ์ของ SubQuery ทำให้เราสามารถปรับค่าต่าง ๆ เพียงเล็กน้อย ก็จะขยายการใช้งาน Nova Wallet ไปบนเครือข่ายอื่น ๆ ได้  นอกจากนี้ ด้วยดิกชันนารี่ขั้นสูงของ SubQuery ช่วยให้แต่ละ Parachain สามารถซิงค์ข้อมูลได้อย่างรวดเร็วและทำการพัฒนาได้เร็วขึ้น
> "Nova Wallet เป็น Wallet บนมือถือยุคใหม่ ที่รองรับการใช้งานได้หลายเครือข่ายและสินทรัพย์หลายรูปแบบบนระบบนิเวศ Polkadot และ Kusama โดยหนึ่งในเป้าหมายหลักของเราคือ การมอบประสบการณ์ที่ยอดเยี่ยม และ UI (User interface) ที่สะดวกสบายต่อผู้ใช้งาน ซึ่งนั่นจำเป็นต้องใช้ SubQuery ซึ่งเป็นผู้ให้บริการแบบพรีเมียมในส่วนของ Data aggregation, Indexing และ API สำหรับแอปพลิเคชันต่างๆในระบบนิเวศ เราทำงานร่วมกับทีมงาน SubQuery มาเป็นเวลาเกือบหนึ่งปีและทาง Nova Wallet ก็ได้ใช้ประโยชน์จากโครงสร้างของ SubQuery ในการทำงานหลาย ๆ อย่าง เช่น ประวัติการทำงานของสินทรัพย์บน Parachain ของ Polkadot, ข้อมูลการ Staking และการวิเคราะห์ต่างๆ และเราก็ยังมีความตื่นเต้นที่จะได้ทำงานกับทีมงาน SubQuery ต่อไปในอนาคต เพื่อที่จะสร้างแอปพลิเคชันบนมือถือขั้นสูงและมีคุณภาพสูงสำหรับใช้งานในระบบนิเวศของ Polkadot และ Kusama"

- Anton Khvorov, CEO ของ Nova Wallet & Nova Foundation -


![](https://miro.medium.com/max/1400/1*cq6Yyz2LTRul_5TUd9CeqA.png)



ขณะนี้มีลูกค้าจำนวนมาก รวมถึง Nova ด้วย ที่ต้องพึ่งพา SubQuery ในการให้ข้อมูลที่สำคัญต่อการสร้างแอปพลิเคชันของพวกเขา ซึ่งเป็นแอปพลิเคชันสำคัญที่คอมมูนิตี้ของ Polkadot ใช้รายวัน และต้องออนไลน์อยู่ตลอดเวลา โดย Nova รู้ว่าพวกเขาสามารถเชื่อใจ SubQuery ในการให้บริการที่มีเสถียรภาพและรองรับการขยายตัวได้ ด้วยบริการระดับองค์กรของเรา ขณะนี้ Nova เป็นผู้ใช้งานสำคัญของ Subquery's intelligent routing ที่ทำการ Dynamic routing คำขอของผู้ใช้งานไปที่ SubQuery cluster ที่ใกล้ที่สุด ส่งผลให้เกิดการทำงานที่มีเสถียรภาพและสมรรถภาพที่สูงมากเทียบกับตัวเลือกอื่น ๆ ในตลาดปัจจุบัน
> "SubQuery ให้บริการโฮสต์ที่แข็งแกร่งและมีเสถียรภาพ ซึ่งล้วนได้รับการพิสูจน์จากผู้ใช้งานของ Nova Wallet หลายพันคน จากประสบการณ์ที่ผ่านมา SubQuery มีส่วนช่วยอย่างมากที่จะทำให้ Nova Wallet บรรลุเป้าหมายในการเป็นแอปพลิเคชันบนมือถือคุณภาพสูงสำหรับใช้งานบน Polkadot & Kusama" กล่าวโดย Ruslan Rezin,  - CTO ของ Nova Wallet & Nova Foundation -

ขณะนี้ Nova Wallet มีโปรเจกต์มากมายบน SubQuery Explorer ที่เปิดให้บุคคลทั่วไปได้ใช้งานและนำไปปรับใช้ได้ ซึ่ง Nova Wallet ก็ได้นำโปรเจกต์เหล่านี้มาใช้ และทำให้มีผู้ใช้งานหลักหลายพันคนทั่วโลกในขณะนี้ คุณสามารถค้นหาคำว่า Nova เพื่อดูรายชื่อของโปรเจกต์สำเร็จรูปและได้รับการ Indexing เรียบร้อยแล้ว ซึ่งโปรเจกต์เหล่านี้ใช้ได้บนเครือข่ายส่วนใหญ่และนั่นทำให้คุณเริ่มต้นการสร้างแอปพลิเคชันของคุณเองได้เร็วยิ่งขึ้น

![](https://miro.medium.com/max/1400/1*8eX2c8rcICZtsJPqcoYJUw.png)

## เกี่ยวกับ Nova Wallet

Nova Wallet เป็นแอปพลิเคชันยุคใหม่สำหรับระบบนิเวศของ Polkadot & Kusama ซึ่งมีความโปร่งใสและออกแบบมาเพื่อคอมมูนิตี้เป็นหลัก โดยโฟกัสไปที่ UX/UI ให้ใช้งานได้ง่าย ทำงานได้รวดเร็วและปลอดภัย ทั้งยังรองรับการจัดการสินทรัพย์มากกว่า 50 รายการบน Polkadot & Kusama และทำให้เข้าร่วม Crowdloans ได้สะดวกขึ้น นอกจากนี้ยังรองรับการ Decentralized staking และทำให้ใช้งาน DApps ผ่านมือถือได้อีกด้วย Nova Wallet ได้รับทุนจาก Kusama Treasury และขณะนี้สามารถใช้งานได้แล้ว ผ่านอุปกรณ์ iOS และ Android จากเว็บไซต์ของ Nova

[Website](https://novawallet.io/) | [iOS App Store](https://novawallet.io/) |[Android.apk](https://github.com/nova-wallet/nova-wallet-android-releases/releases) |  [GitHub](https://github.com/nova-wallet/)  |  [Telegram](https://t.me/novawallet)  |  [Twitter](https://twitter.com/NovaWalletApp) |  [YouTube](https://www.youtube.com/channel/UChoQr3YPETJKKVvhQ0AfV6A) | [Matrix](https://matrix.to/#/#nova-wallet:matrix.org)

## เกี่ยวกับ SubQuery

SubQuery เป็นผู้ให้บริการด้าน Data aggregation, Indexing และ Querying ระหว่างบล็อกเชน Layer-1 และ Decentralized applications (DApps) ปัจจุบันเราโฟกัสไปที่โปรเจกต์บน Polkadot และ Substrate ซึ่งการบริการทางด้านข้อมูลนี้ ช่วยให้ผู้พัฒนาสามารถทุ่มเทไปที่การใช้งานหลักและระบบ front-end ของโปรเจกต์ของพวกเขา โดยไม่ต้องเสียเวลาสร้าง backend เพื่อประมวลผลข้อมูล

[Linktree](https://linktr.ee/subquerynetwork) | [Website](https://subquery.network/) | [Discord](https://discord.com/invite/78zg8aBSMG) | [Telegram](https://t.me/subquerynetwork) | [Twitter](https://twitter.com/subquerynetwork) | [Matrix](https://matrix.to/#/#subquery:matrix.org) | [LinkedIn](https://www.linkedin.com/company/subquery) | [YouTube](https://www.youtube.com/channel/UCi1a6NUUjegcLHDFLr7CqLw)
