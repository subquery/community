# บทสรุปของเดือนตุลาคม 2021

![](https://miro.medium.com/max/1400/1*Yf3LOc6onAZ-XRQLPyxAmQ.png)

**ลงมือทำตามแผนงานของเรา**

ยินดีต้อนรับสู่ความคืบหน้ารายเดือนล่าสุดจาก SubQuery และรายการแรกสำหรับหลายๆ คนที่ติดตามการเติบโตของคอมมูนิตี้ของเรา

จากนี้ไป เราจะพยายามสร้างโครงสร้างการอัปเดตตามประเด็นสำคัญ 3 ด้านได้แก่ คอมมูนิตี้ การพัฒนาผลิตภัณฑ์หลัก และ SubQuery Network

## เครือข่าย SubQuery

### ประกาศ Technical Roadmap

ที่งานรวมตัวของชุมชนเราเมื่อสัปดาห์ที่แล้ว เราได้แบ่งปันเพิ่มเติมเกี่ยวกับแผนของเราสำหรับอนาคต เราตื่นเต้นกับการวิวัฒนาการของ SubQuery ที่จะเพิ่มคุณค่าให้กับระบบนิเวศของ Polkadot และมอบโอกาสให้กับคอมมูนิตี้ที่จะมีส่วนร่วมไปกับการเติบโตของพวกเรา

เราได้ลงลึกถึงรายละเอียดเกี่ยวกับความโปร่งใสกับคอมมูนิตี้และอธิบายถึงงานที่รออยู่ข้างหน้า นี่เป็นไทม์ไลน์อันทะเยอทะยานที่เราใช้กันภายในเพื่อเป็นเป้าหมายการทำงาน คุณสามารถดูการเคลื่อนไหวของงานต่างๆ ได้จากภาพด้านล่าง! อย่างไรก็ตาม การประมาณไทม์ไลน์สำหรับการวิจัยและพัฒนาซอฟต์แวร์เป็นเรื่องที่ยาก ดังนั้นด้านล่างนี้ยังไม่ใช่เวอร์ชั่นไฟนอล แต่เป็นเพียงประมาณการที่เราคาดไว้

[อ่านเพิ่มเติมเกี่ยวกับแผนการทำงานทางเทคนิคที่นี่](../blogs/20211029-roadmap-october.md)

### การพัฒนาที่สำคัญบนเครือข่าย SubQuery

การสร้างเครือข่าย Decentralised และ Tokenised network เป็นงานหนัก และน่าเสียดายที่งานนั้นบางครั้งไม่สามารถเห็นภาพได้ชัดเจนจากภายนอก อย่างไรก็ตาม เรามีทีมนักพัฒนาชั้นนำที่ทุ่มเททำงานด้านนี้มาซักระยะแล้ว ซึ่งทำงานกันอย่างละเอียดรอบคอบผ่านรายการ การใช้งาน Smart Contract เพื่อให้เราเข้าใกล้การเปิดตัว Testnet ภายในเป็นครั้งแรกในสิ้นปีนี้

## การพัฒนาผลิตภัณฑ์หลัก (Core Product Development)

### การสนับสนุน Moonriver EVM

นี่เป็น Milestone สำคัญสำหรับเราและความร่วมมือครั้งสำคัญกับ Moonbeam ปัจจุบันยังไม่มีเครื่องมือแบบโอเพนซอร์สซึ่งทำให้นักพัฒนาสามารถรวบรวมและสืบค้นข้อมูลได้อย่างยืดหยุ่นทั้งบน Ethereum และ Polkadot/Kusama ข้อจำกัดนี้อาจทำให้โซลูชัน dApps ภายใน Moonriver ถูกปิดกั้นไว้ใน Smart Contract Layer และเป็นการจำกัดศักยภาพต่อผู้บริโภคในเครือข่ายที่ก้าวหน้าทั้งสองเครือข่าย

ความร่วมมือกับ Moonbeam ทำให้เกิดโซลูชันการทำอินเด็กซ์ข้อมูลที่สมบูรณ์และเป็นหนึ่งเดียวกันสำหรับข้อมูลทั้งหมดภายใน Moonriver และจะเป็นประโยชน์อย่างมากต่อระบบนิเวศของแอปพลิเคชันที่กำลังเติบโตของ Moonriver ด้วยนวัตกรรมของ SubQuery เครื่องมือเพียงเครื่องมือเดียวสามารถสืบค้นและกรองบันทึก EVM logs และธุรกรรมต่าง ๆ ได้นอกเหนือจากแหล่งข้อมูล Substrate

[อ่านเพิ่มเติมเกี่ยวกับการสนับสนุน Moonriver EVM ของเราที่นี่](../customer_announcements/20211028-moonbeam-evm.md)

## ชุมชน

### โปรแกรม Spartan

ในเดือนสิงหาคม SubQuery เปิดตัวโปรแกรม Ambassador เพื่อค้นหาผู้นำคอมมูนิตี้ที่มีความหลงใหลเกี่ยวกับ Polkadot และ SubQuery ซึ่งเซอร์ไพรส์มากที่เราได้รับใบสมัครมากมายนับหมื่นใบสมัคร และแผนการแรกเริ่มของเราในการคัดสรรผู้สมัครจึงกลายเป็นเรื่องท้าทายอย่างยิ่ง หลังจากปรึกษาหารือกับทีม Ambassador ของเรา เราได้ออกแบบวิธีการที่ใหม่และโปร่งใสเพื่อยกระดับในชุมชน Discord และโอกาสในการเป็น Ambassador ในอนาคต

โปรแกรม Spartan ดำเนินอยู่ภายในชุมชน Discord และได้รับการออกแบบมาเพื่อเสริมโปรแกรม Ambassador ที่จัดตั้งขึ้นร่วมกับระดับอื่นๆ หรือผู้มีส่วนร่วมอื่นๆ สมาชิกที่ทะเยอทะยานสามารถทำงานและการแข่งขันรายเดือนเพื่อกลายเป็น Spartan ได้ โดย Spartan คนใดที่ไต่อันดับไปถึงจุดสูงสุดจะถูกคัดเลือกโดย Ambassador ของเราให้กับทีม SubQuery เพื่อเข้าเป็น Ambassador คนต่อไป

หากต้องการข้อมูลเพิ่มเติมเกี่ยวกับโปรแกรม Spartan และเข้าร่วมการแข่งขันในเดือนพฤศจิกายน โปรด [เข้าร่วม Discord](https://discord.com/invite/subquery)

[อ่านเพิ่มเติมเกี่ยวกับโปรแกรม Spartan ที่นี่](../blogs/20211101-spartan-programme.md)

### SubQuery Academy

การให้คำแนะนำกับนักพัฒนาหน้าใหม่และแบ่งปันทักษะที่จำเป็นกับพวกเขา เพื่อที่จะสามารถสร้างแอพพลิเคชั่นในวันข้างหน้า เป็นเรื่องสำคัญอย่างยิ่งต่อความสำเร็จของคอมมูนิตี้ของเรา

ที่ Academy จะมีหลักสูตรการเรียนรายสัปดาห์จำนวน 6 หลักสูตร โดยแต่ละหลักสูตรจะเรียนเป็นวีดีโอที่มีความยาว 5 ถึง 10 นาที โดยเนื้อหาในวิดีโอมาพร้อมกับคำอธิบายแบบเขียน สไลด์ หนังสือแบบฝึกหัดปฏิบัติการ และลิงก์ไปยังที่เก็บโค้ด GitHub ที่เสร็จแล้ว

Academy ของเราตั้งเป้าที่จะพานักพัฒนาที่ทะเยอะทะยานตั้งแต่ระดับเริ่มต้นไปสู่ระดับสูง และเป็นหลักสูตรที่ฟรี 100% และเข้าถึงได้ทางออนไลน์ โดยที่เราได้รับการลงทะเบียนเรียนแล้วมากกว่า 1,200 คนในการเรียนรอบแรก (First Hero course) นับตั้งแต่เราเปิดตัวเมื่อสองสัปดาห์ก่อน และเรารู้สึกขอบคุณสำหรับคอมมูนิตี้ที่เปี่ยมด้วยความหลงใหลที่จะอยู่ร่วมกับเรา

[อ่านเพิ่มเติมเกี่ยวกับ Academy ของ SubQuery ที่นี่](../blogs/20211018-subquery-launches-the-subquery-academy.md)

### การรวมตัวของชุมชน

เราได้จัดการประชุมคอมมูนิตี้ครั้งแรกขึ้นเมื่อวันที่ 28 ตุลาคม เพื่อแบ่งปันแผนการดำเนินงานและอัพเดตข่าวสารในคอมมูนิตี้ เป็นเรื่องที่ดีมากๆที่เราได้ตอบในสิ่งที่คอมมูนิตี้ได้เฝ้าถามมาเป็นเวลานานในรูปแบบที่เป็นกันเอง พวกเราขอขอบคุณทุกคนที่มาเข้าร่วมการประชุมในครั้งนี้ และเราวางแผนที่จะจัดการประชุมแบบนี้ให้บ่อยขึ้น นี่อาจเป็นครั้งแรกสำหรับพวกคุณหลายๆคนที่ได้ฟังคุณ Sally ซึ่งเป็นผู้จัดการคอมมูนิตี้คนใหม่ของเรา รวมไปถึงผู้ที่เข้าร่วมกับเราในช่วงต้นเดือนตุลาคม

[ดูบันทึกของเดือนตุลาคมได้ที่นี่](https://www.crowdcast.io/e/subquery-sessions-october)

## สิ่งอื่นๆที่คุณอาจพลาดไป!

- เราได้ร่วมมือกับ Acala เพื่อมอบ[เงินรางวัลรวมที่ใหญ่ที่สุดสำหรับงาน Encode Club Polkadot Hackathons](https://medium.com/encode-club/polkadot-hack-challenges-7cfeba1a4c0e)
- [SubQuery ช่วยให้ Khala สร้าง ERC20 Chain Bridge ใหม่](../customer_announcements/20211021-khala.md)

หากคุณต้องการเรียนรู้เพิ่มเติม คุณสามารถดูโปรเจ็กต์ทั้งหมดได้ง่าย ๆ ผ่านทาง Explorer ของเราได้ที่นี่

เช่นเคย กรุณาเข้าร่วมช่องทางสื่อสังคมออนไลน์ของเราเพื่อติดตามข่าวสารและประกาศล่าสุดของเรา James, Sam และทีม SubQuery

[Linktree](https://linktr.ee/subquerynetwork) | [Website](https://subquery.network/) | [Discord](https://discord.com/invite/78zg8aBSMG) | [Telegram](https://t.me/subquerynetwork) | [Twitter](https://twitter.com/subquerynetwork) | [LinkedIn](https://www.linkedin.com/company/subquery) | [YouTube](https://www.youtube.com/channel/UCi1a6NUUjegcLHDFLr7CqLw)
