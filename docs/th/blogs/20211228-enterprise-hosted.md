# SubQuery ให้การสนับสนุนทางด้านองค์กรแก่ลูกค้า

![](https://miro.medium.com/max/1400/1*z_StqAT5KeaxQLBCm-xpRQ.jpeg)

เมื่อคอมมูนิตี้ของเราเติบโตขึ้น เราได้เห็นการใช้งานหลายร้อยรายการและปริมาณการใช้ข้อมูลจากโฮสต์ที่เราบริการนั้นเพิ่มขึ้นแบบทวีคูณในแต่ละวัน ทีมงานที่ SubQuery กำลังเผชิญกับความท้าทายนี้และกำลังขยายบริการของเรา เพื่อตอบสนองความต้องการของลูกค้าต่อเครื่องมือของเราอย่างที่ไม่เคยเกิดขึ้นมาก่อน ในขณะที่ยังคงให้ [บริการโฮสต์ ](https://projects.subquery.network/) ของเราฟรี

ปัจจุบัน ลูกค้าจำนวนมากพึ่งพา SubQuery ในการให้ข้อมูลที่สำคัญต่อแอปพลิเคชันที่พวกเขาสร้าง ลูกค้าเหล่านี้เป็นตัวอย่างบางส่วนของผู้ให้บริการที่ใหญ่ที่สุดในสาขาต่างๆ เช่น กระเป๋าเงิน(Wallet) ([Nova](https://novawallet.io/) และ  [Fearless](https://fearlesswallet.io/)), สแกนเนอร์ ([Subscan](https://www.subscan.io/), [SubVis](https://www.subvis.io/) และ [DotMarketCap](https://dotmarketcap.com/)), แพลตฟอร์ม NFT ([Kodadot](https://kodadot.xyz/) และ [Yuser](https://yuser.co/)), และอื่นๆ ซึ่งล้วนแต่เป็นแอปพลิเคชันขนาดใหญ่ที่ Polkadot คอมมูนิตี้ใช้เป็นประจำทุกวันและต้องออนไลน์ตลอดเวลา

ประสิทธิภาพและความน่าเชื่อถือของบริการโฮสต์ของเราอยู่ในอันดับต้นๆ ของรายการลำดับความสำคัญของเรามาระยะหนึ่งแล้วที่ SubQuery ทีมน้องสาวของเราคือ OnFinality ซึ่งเป็นผู้ให้บริการโครงสร้างพื้นฐานรายใหญ่ที่สุดของ Polkadot ดังนั้นเราจึงมีประสบการณ์มากมายในด้านนี้ ด้วยเหตุนี้ วันนี้เราจะพูดถึงการปรับปรุงล่าสุดสามประการที่จะทำให้ SubQuery เป็นแพลตฟอร์มข้อมูลที่เชื่อถือ ขยายขนาดได้ และมีประสิทธิภาพใน Polkadot

![](https://miro.medium.com/max/1200/1*QckhJzjQqw9czpBMRhXgXQ.gif)

# ฐานข้อมูลเฉพาะ

เริ่มแรก SubQuery projects ทั้งหมดถูกปรับใช้เพื่อแชร์ฐานข้อมูลที่ใช้ร่วมกันในโครงสร้างพื้นฐานของเราเพื่อประหยัดค่าใช้จ่ายและทำให้บริการของเรายังคงฟรี อย่างไรก็ตาม สิ่งนี้จะทำให้โปรเจ็กต์ที่มีทราฟฟิกสูงซึ่งมีชุดข้อมูลขนาดใหญ่ เอาเปรียบโปรเจ็กต์อื่นๆ ที่โฮสต์อยู่ในฐานข้อมูลเดียวกัน

หากคุณกำลังสร้างโปรเจ็กต์ที่ออกแบบมาสำหรับการใช้งานจริง เราขอเสนอฐานข้อมูลเฉพาะที่โฮสต์อยู่ในคลัสเตอร์ SubQuery ของเรา ซึ่งสามารถให้ทรัพยากรทั้งหมดแก่โปรเจ็กต์ของคุณที่จำเป็นสำหรับจัดการกับการสืบค้นที่ซับซ้อนนับพันโดยไม่ต้องกังวลเกี่ยวกับผลกระทบด้านประสิทธิภาพจากโปรเจ็กต์อื่นๆ

คุณควรติดต่อเราที่ sales@subquery.network หากคุณต้องการการอัพเกรดนี้ เราจะจำลองข้อมูลของคุณจากตารางที่มีอยู่ ดังนั้นคุณไม่จำเป็นต้องเสียเวลาในการจัดทำอินเด็กซ์ข้อมูลที่คุณมีอยู่แล้ว ซึ่งจะส่งผลให้การโอนย้ายข้อมูลไม่จำเป็นต้องหยุดการทำงาน

# การสนับสนุนหลายคลัสเตอร์

ความยืดหยุ่นและความน่าเชื่อถือมีความสำคัญอย่างยิ่งที่ SubQuery การมีคลัสเตอร์แบบเดียวกันในส่วนอื่นของโลกหมายความว่า เราสามารถกู้คืนได้อย่างรวดเร็ว หากมีการหยุดให้บริการของผู้ให้บริการคลาวด์ซึ่งทำให้บางครั้งเกิดออฟไลน์ในพื้นที่นั้นๆ

นอกจากนี้ เมื่อคุณส่งคำขอไปยัง SubQuery project ในบริการโฮสต์ของเรา เวลารอส่วนใหญ่เกิดจากความล่าช้าในการตอบสนอง ซึ่งเวลาในการตอบสนองคือ เวลาจากจุดหนึ่งไปยังอีกจุดหนึ่ง ที่คุณต้องส่งคำขอของคุณวนรอบโลกไปยังคลัสเตอร์ SubQuery ที่ใกล้ที่สุด และอาจใช้เวลาถึงหนึ่งหรือสองวินาทีจากพื้นที่ห่างไกลบางแห่ง การมีคลัสเตอร์หลายกลุ่มทั่วโลกทำให้เราสามารถลดส่วนที่ส่งผลมากที่สุดของเวลาที่ใช้ในคำขอ (เวลาในการตอบสนอง)

โดยเราได้ปรับใช้กับหลายคลัสเตอร์ในภูมิภาคต่างๆ ที่ให้บริการเดียวกัน งานนี้ยังรวมถึงเครื่องมือใน [SubQuery Projects](https://project.subquery.network/) ที่ให้คุณปรับใช้และจัดการโปรเจกต์ของคุณทั่วทั้งคลัสเตอร์ต่างๆ เรายังได้ดำเนินการตามขั้นตอนต่างๆ เพื่อให้แน่ใจว่าฐานข้อมูลในภูมิภาคต่างๆ จะมีความสอดคล้องกัน ดังนั้นไม่ว่าคำขอของคุณจะไปที่คลัสเตอร์ใด ข้อมูลที่คุณได้รับจะมีความสอดคล้องกันเสมอ

# การกำหนดเส้นทางอัจฉริยะ

เมื่อเรามีคลัสเตอร์ SubQuery ทำงานในภูมิภาคต่างๆ แล้ว ขั้นตอนต่อไปคือการทำให้คุณลักษณะนี้ไม่ปรากฏแก่ผู้ใช้งาน ผู้ใช้ของคุณไม่ควรต้องตัดสินใจว่าคำขอของตนไปที่คลัสเตอร์ใด แต่เป็น SubQuery ที่กำหนดเส้นทางคำขอนั้นไปยังคลัสเตอร์ที่สมบูรณ์ที่สุดโดยอัตโนมัติ นี่คือสิ่งที่การกำหนดเส้นทางอัจฉริยะที่ SubQuery มอบให้

เรานำเสนอ Endpoint เดียวสำหรับลูกค้าระดับพรีเมียมแต่ละรายที่มีการกำหนดเส้นทางอัจฉริยะที่นำไปใช้กับทุกๆ คำขอแต่ละรายการโดยอัตโนมัติ บริการนี้ประกอบด้วยการตรวจสอบจำนวนมากที่ส่ง ping ไปแต่ละคลัสเตอร์เพื่อตรวจสอบสภาพอย่างต่อเนื่อง และทำให้แน่ใจว่าผู้ใช้จะไม่ถูกส่งไปยังคลัสเตอร์ที่ล้นหรือออฟไลน์ โดย endpoint ส่วนกลางจะมีการปรับการกำหนดเส้นทางให้เหมาะสมสำหรับแต่ละคำขอไปยังคลัสเตอร์ที่ใกล้ที่สุด เพื่อให้แน่ใจว่าผู้ใช้ของคุณจะได้รับประสิทธิภาพที่ดีที่สุดจากคลัสเตอร์ของคุณ

![](https://miro.medium.com/max/1000/0*DNXDiABzli0et1MU)

โดยสรุปคือ บริการเหล่านี้ช่วยให้เราสามารถนำเสนอบริการระดับพรีเมียมให้กับลูกค้าได้อย่างมั่นใจมากขึ้น ซึ่งเราได้ทำงานร่วมกับลูกค้าแต่ละรายเพื่อทำความเข้าใจธุรกิจและเป้าหมายของพวกเขา จากนั้นจึงจัดทำบริการเพื่อตอบสนองความต้องการอย่างเหมาะสม SubQuery เป็นผู้ให้บริการข้อมูลรายใหญ่ที่สุดใน Polkadot และคุณสมบัติเหล่านี้แสดงให้เห็นว่าเราสนับสนุนโครงการชุมชนหลายพันโครงการได้อย่างไรในเวลาเดียวกับการให้บริการแก่เหล่าโครงการที่ใหญ่ที่สุดใน Polkadot

# เกี่ยวกับ SubQuery Network

SubQuery เป็นแหล่งให้ข้อมูลชั้นนำบน Polkadot ที่รองรับการ indexing & การเรียกใช้ข้อมูลบนเลเยอร์หนึ่ง (Polkadot) และแอพลิเคชั่นกระจายศูนย์ โดยบริการให้ข้อมูลของ SubQuery นั้นถูกใช้โดยงานเว็บไซต์ที่ประมูล crowdloan ของทั้ง Polkadot และ Kusama ที่ใช้งานอยู่จนวันนี้

โปรโตคอล SubQuery นั้นจะพยายามจัดเรียงข้อมูลที่ไม่มีความเป็นระเบียบด้วย SDK ของ SubQuery ทำให้เหล่านักพัฒนาสามารถโฟกัสไปกับการปรับใช้ผลิตภัณฑ์หลักของเขา โดยไม่ต้องเสียแรงไปกับการใช้เทคโนโลยีหลังบ้าน (backend) โดยไม่จำเป็น

[Linktree](https://linktr.ee/subquerynetwork)  |  [Website](https://subquery.network/)  |  [Discord](https://discord.com/invite/78zg8aBSMG)  |  [Telegram](https://t.me/subquerynetwork)  |  [Twitter](https://twitter.com/subquerynetwork)  |  [Matrix](https://matrix.to/#/#subquery:matrix.org)  |  [LinkedIn](https://www.linkedin.com/company/subquery)  |  [YouTube](https://www.youtube.com/channel/UCi1a6NUUjegcLHDFLr7CqLw)
