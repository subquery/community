# เจาะลึกการระดมทุนของ Polkadot (ตอนที่ 1)

![](https://miro.medium.com/max/2400/1*JvR4YsstF6OHG3mTr_1Seg.png)

**มาดูข้อมูลของการประมูลพาราเชนที่ทาง SubQuery สรุปมาให้กันเถอะ**

การจัดการประมูลพาราเชนรอบแรกของ Polkadot นั้นประสบความสำเร็จและผ่านไปได้ด้วยดี นับเป็นก้าวที่ยิ่งใหญ่ที่เกิดขึ้น และในช่วงสัปดาห์ที่ผ่านมา เราได้เห็นถึงความร้อนแรงในการชิงชัยระหว่าง Moonbeam และ Acala เพื่อเป็นผู้ชนะในการประมูลสล็อตแรกของพาราเชน หลังจากการแข่งขันอย่างดุเดือด ผู้ชนะการประมูลเป็น Acala หากคุณต้องการทราบข้อมูลเพิ่มเติมเกี่ยวกับการคัดเลือกผู้ชนะการประมูลครั้งนี้ด้วยวิธีแบบ Candlestick คลิกดูบทความสรุปของ Dan Reecer จาก Acala [ได้ที่นี่](https://twitter.com/danreecer_/status/1364646604024786949)

SubQuery เป็นบริการชั้นนำด้านการจัดการข้อมูล Indexing บน Polkadot เราได้ให้บริการด้านการสรุปข้อมูลการระดมทุนผ่านแดชบอร์ด รวมถึงการสนับสนุนแอพพลิเคชั่นและการวิเคราะห์เว็บไซต์มากกว่าล้านรายการต่อวัน Subquery ได้รับความไว้วางใจจากทีม [SubVis](https://www.subvis.io/), [Parallel Finance](https://parallel.fi/) และ [DotMarketCap](https://dotmarketcap.com/) ในการจัดเตรียมข้อมูลการระดมทุนและข้อมูลต่าง ๆ บนเครือข่ายแบบเรียลไทม์เพื่อส่งตรงไปยังเว็บไซต์และแอพพลิเคชั่นของพวกเขา

โดยวันนี้เราจะมาเจาะลึกลงไปมากขึ้นอีกนิดเกี่ยวกับสิ่งที่เกิดขึ้นในการประมูลครั้งแรกโดยจะมุ่งเน้นไปที่ข้อมูลเบื้องหลังในทุกๆ การระดมทุน

![](https://miro.medium.com/max/2400/0*Pcp3KJvC5eyP2KQ3)

โดยอย่างแรก ตั้งแต่มีการเริ่มการระดมทุนครั้งแรกไปจนถึงการเริ่มการประมูล (ระยะเวลาประมาณ 13 วัน) มีการใช้ DOT ในการระดมทุนทั้งหมดมากกว่า 87.5 ล้าน DOT จากผู้ใช้ราวๆ 68,000 แอดเดรส โดยแอดเดรส 68,000 แอดเดรสนี้ ได้ร่วมการระดมทุนไปมากกว่า 187,000 ครั้ง และคิดเป็นมูลค่ามากกว่า 3.54 พันล้านดอลลาร์สหรัฐในเวลาเพียง 2 สัปดาห์ ซึ่งนั่นเป็นจำนวนที่มหัศจรรย์มากเมื่อประเมินตามมาตรฐานใดๆก็ตาม และเป็นข้อบ่งชี้สำคัญที่แสดงให้เห็นว่า มีบุคคล (และหน่วยงาน) พร้อมที่จะล็อค DOT ของตนไว้นานถึง 2 ปี เพื่อสนับสนุนเครือข่ายโปรดของพวกเขา และนั่นทำให้เกิดการใช้ DOT ไปเกือบถึง 10% ของอุปทานหมุนเวียนทั้งหมดของ Polkadot

![](https://miro.medium.com/max/2400/0*-ovBJnjxAKfeB81Y)

มีนักลงทุนให้ความสนใจอย่างล้นหลามในช่วงเริ่มการประมูลโดยมีการร่วมระดมทุนอย่างดุเดือด(นับตามจำนวน) ตั้งแต่ชั่วโมงแรก และยาวไปจนช่วงสุดท้ายก่อนจบการประมูล มีผู้เข้าร่วมการระดมทุนในวันแรกมากกว่า 34,000 ครั้งและในช่วง 2 ชั่วโมงสุดท้ายก็ยังมีการระดมทุนเพิ่มอีก 5,618 ครั้ง

จากข้อมูกราฟด้านล่างจะเห็นว่า Moonbeam ได้รับการระดมทุนมากที่สุดของการประมูลครั้งนี้โดยมีกระดมทุนมากถึง 23,984 ครั้ง จากผู้ร่วมประมูลมากกว่า 21,333 แอดเดรส มากกว่า Acala

![](https://miro.medium.com/max/2400/0*MSHfjnu7KmMvDmnY)

แต่สุดท้ายแล้ว Acala กลับเป็นผู้ชนะการประมูลครั้งนี้? ตัวเลขและจำนวนของผู้ระดมทุนของ Acala นั้นเผยให้เห็นข้อเท็จจริงที่ว่ามีผู้ร่วมระดมทุนกับ Acala โดยเฉลี่ยแล้วมากกว่า Moonbeam โดยดูจากกราฟด้านล่าง ผลที่ได้คือการระดมทุนทั้งหมดของ Acala นั้นนำหน้า Moonbeam มากกว่าเล็กน้อยในแง่ของมูลค่าที่ถูกล็อคตลอดทั้งการประมูล

![](https://miro.medium.com/max/2400/0*YbV-ReqSwfimUsbO)

สิ่งหลัก ๆ ที่เกิดขึ้นในการระดมทุนครั้งนี้แบ่งออกเป็น 2 อย่าง โดย 2 อย่างที่สำคัญนี้เป็นตัวแปรสำคัญที่ทำให้ผลลัพธ์ของการประมูลนั้นเปลี่ยนแปลง

![](https://miro.medium.com/max/2400/0*jmRsZ7kxEYAWYaUq)

สิ่งแรกเกิดขึ้นในช่วง 5 นาทีโดยเริ่มตอน 20.25 น. ของวันที่ 11 พฤษจิกายน มีที่อยู่หนึ่งที่เชื่อมต่อกับ [Binance's Crowdloan](https://www.binance.com/en/dotslot) ได้ทำธุรกรรมทั้งหมด 7 ครั้งโดยมีมูลค่ารวมมากถึง 19 ล้านเหรียญ DOT (ตีเป็นมูลค่า 768.9 ล้านเหรียญสหรัฐ) โดยสิ่งแรกที่เกิดขึ้นนั้นเป็นการระดมทุนที่ใหญ่ที่สุดภายในธุรกรรมเดียวโดยมีมูลค่ามากกว่า 9 ล้านเหรียญ DOT (364 ล้านดอลลาร์สหรัฐ) ซึ่งเป็นการระดมทุนของ Moonbeam จากนั้นก็มีการระดมทุนอื่น ๆ อีก 6 ครั้งตามมาโดยใช้เวลาเฉลี่ยห่างกัน 34 วินาที โดยที่อยู่นี้ก็ได้ทำการระดมทุนให้กับ Acala (2.6 ล้านเหรียญ DOT), Clover (2.1 ล้านเหรียญ DOT), Astar (2 ล้านเหรียญ DOT) และ Manta (1.7 ล้านเหรียญ DOT) อีกด้วย

สิ่งที่สองที่เกิดขึ้นนั้นเกิดในภายช่วงเวลา 75 นาทีโดยเริ่มตอน 17.40 น. ของวันที่ 13 พฤษจิกายน โดยมีที่อยู่หนึ่งได้ทำการระดมทุนให้กับ Acala เป็นจำนวนมากหลาย ๆ ครั้ง บัญชีนี้เป็นที่อยู่ของ [LCDOT](https://medium.com/acalanetwork/acala-liquid-crowdloan-dot-lcdot-launch-on-polkadot-f28d8f561157) ของ Acala และทาง Acala ได้ใช้ DOT ทั้งหมดที่ถูกผูกไว้ในสภาพคล่องของตนสำหรับการระดมทุน โดยมีการทดลองทำธุรกรรมในครั้งแรกและหลังจากนั้นก็ได้ทำการระดมทุนทั้งหมด 5.5 ล้านเหรียญ DOT (222.5 ล้านดอลลาร์สหรัฐ) ท้ายที่สุดแล้วบัญชี LCDOT ของ Acala ได้ทำการระดมทุนไปทั้งหมด 3,758 ครั้งตลอดการประมูล

![](https://miro.medium.com/max/2400/0*GTJviXqhPmRIIf73)

ชุดธุรกรรมที่เกิดขึ้นเหล่านี้ส่งผลอย่างมากให้ Acala สามารถแซง Moonbeam โดยมีอัตราการชนะของบล็อคต่าง ๆ มากถึง 63.11% และประมาณ 56 ชั่วโมงหลังจากบล็อค 7,718,090 Acala ก็ได้แซงหน้า Moonbeam ไปเป็นจำนวน 38,000 เหรียญ DOT (1.5 ล้านดอลลาร์สหรัฐ)

หนึ่งสิ่งที่น่าอัศจรรย์ของการประมูลครั้งนี้คือแม้ว่ามีการระดมทุนหว่าง Acala และ Moonbeam ไปมากกว่า 66 ล้านเหรียญ DOT (2.67 พันล้านเหรียญสหรัฐ) แต่ความแตกต่างระหว่างผู้ชนะโดยการสุ่มเลือกบล็อคขึ้นมามีเพียง 0.056% จากทั้งหมด

แล้วใครเป็นผู้ที่เข้าร่วมการระดมทุนครั้งนี้บ้าง? อย่างแรกเลยคือค่ามัธยฐานของการระดมทุนทั้งหมดมีค่าเพียง 12 เหรียญ DOT (485.64 เหรียญดอลลาร์สหรัฐ) 47% ของการระดมทุนทั้งหมดนั้นต่ำกว่า 10 เหรียญ DOT และอีก 88% ที่น้อยกว่า 100 เหรียญ DOT (4,047 เหรียญดอลลาร์สหรัฐ) สิ่งนี้แสดงให้เห็นอย่างชัดเจนว่ากลุ่มผู้เข้าร่วมการระดมทุนครั้งนี้มีความแข็งแกร่งเป็นอย่างมากและเป็นข้อพิสูจน์ให้ถึงความสนใจของผู้ที่ต้องการประมูลบนพาราเชน

คำถามหลัก ๆ ที่เกิดขึ้นของหลาย ๆ คนก็คือผู้คนบนเครื่อข่ายเหล่านี้คือใคร? เครือข่ายใดมีสัดส่วนผู้ระดมทุนรายย่อยมากที่สุด? การวิเคราะห์ข้อมูลเชิงลึกของขนาดการระดมทุนต่อไปนี้จะไม่เกี่ยวข้องกับข้อมูลบนกระดานแลกเปลี่ยนหรือบัญชีของการระดมทุน (ดูในภาคผนวก) คุณจะเห็นได้ว่าบางเครือข่ายที่เล็ก ๆ นั้นได้รับการระดมทุนอย่างสมบูรณ์ (SubGame, Gamma และ Darwinia) และในทางตรงกันข้าม กลุ่มนักลงทุนรายใหญ่ (>5,000 เหรียญ DOT) ทำได้เพียง 68% ของการระดมทุนของ Moonbeam 62% (ตามมูลค่า) สำหรับ Parallel Finance และ 58% สำหรับ Clover

![](https://miro.medium.com/max/2400/0*ztRnFrVfJ2aTlMiU)

ถ้าดูข้อมูลระหว่าง Acala และ Moonbeam กันชัด ๆ จะพบว่ามีการระดมทุนจากรายย่อยสำหรับ Acala มากกว่า Moonbeam ถึง 33% หรือน้อยกว่า 1,000 เหรียญ DOT (40,470 เหรียญดอลลาร์สหรัฐ) เทียบกับรายย่อยของ Moonbeam ที่เป็น 21%

![](https://miro.medium.com/max/2400/0*ge-2XDPgddj-J07V)

_โปรดทราบว่าข้อมูลเชิงลึกที่เกี่ยวกับเครือข่ายของผู้ใช้งานนั้นได้แยกกับผู้ระดมทุนหลักที่รวมการระดมทุนจากทางอื่น ทาง SubQuery นั้นได้ทำการวิเคราะห์เพียงเล็กน้อยและอาจจะมีข้อมูลบางอย่างเกิดความผิดพลาดหรือตกหล่นไปจนทำให้ไม่สามารถนำข้อมูลนั้นมานำเสนอที่นี่ได้_

สรุปแล้วผู้ที่ร่วมการระดมทุนนั้นมาจากไหน? SubQuery สามารถระบุได้ว่า [LCDOT ของ Acala](https://medium.com/acalanetwork/acala-liquid-crowdloan-dot-lcdot-launch-on-polkadot-f28d8f561157) นั้นประสบความสำเร็จโดยมีการระดมทุนคิดเป็น 28% จากทั้งหมด ด้วยจำนวนเหรียญ DOT 24 ล้านเหรียญ (971 ล้านเหรียญดอลลาร์สหรัฐ) ที่ถูกระดมทุนให้ Acala ครั้งนี้ทำให้ผู้ชนะเป็นใครไม่ได้เลยนอกจาก Acala

มากไปกว่านั้น ที่ที่ยอดนิยมที่สุดในการเข้าร่วมการระดมทุนครั้งนี้คือ [Binance](https://www.binance.com/en/dotslot) โดยคิดเป็น 27% จากผู้ระดมทุนทั้งหมด นอกจากนี้ยังมีอีก 11% ของการระดมทุนที่ผ่าน [Parallel Finance](https://crowdloan.parallel.fi/#/auction/polkadot) และอีก 7% ผ่าน [Kraken](https://www.kraken.com/learn/parachain-auctions) กระดานเทรดหลักนั้นยังคงเป็นตัวเลือกที่ผู้เข้าร่วมส่วนใหญ่นิยมใช้อยู่

## เกี่ยวกับเครือข่าย SubQuery

SubQuery เป็นแหล่งให้ข้อมูลชั้นนำบน Polkadot ที่รอบรับการ indexing & การเรียกใช้ข้อมูลบนบล็อคเชนเลเยอร์หนึ่ง (Polkadot) และแอพลิเคชั่นกระจายศูนย์ บริการให้ข้อมูลของ SubQuery นั้นถูกใช้โดยงานเว็ปไซต์ประมูล crowdloan ของทั้ง Polkadot และ Kusama ที่ใช้งานอยู่จนวันนี้

โปรโตคอล SubQuery นั้นจะพยายามจัดเรียงข้อมูลบล็อคเชนที่ไม่มีความเป็นระเบียบด้วย SDK ของ SubQuery ทำให้เหล่านักพัฒนาสามารถโฟกัสไปกับการปรับใช้ผลิตภัณฑ์หลักของเขา โดยไม่ต้องเสียแรงไปกับการใช้เทคโนโลยีหลังบ้าน (backend) โดยไม่จำเป็น

​​​​[Linktree](https://linktr.ee/subquerynetwork)  |  [Website](https://subquery.network/)  |  [Discord](https://discord.com/invite/78zg8aBSMG)  |  [Telegram](https://t.me/subquerynetwork)  |  [Twitter](https://twitter.com/subquerynetwork)  |  [Matrix](https://matrix.to/#/#subquery:matrix.org)  |  [LinkedIn](https://www.linkedin.com/company/subquery)  |  [YouTube](https://www.youtube.com/channel/UCi1a6NUUjegcLHDFLr7CqLw)

## ภาคผนวก

ราคา USD ทั้งหมดนั้นถูกคำนวนที่ราคาในการประมูลครั้งแรกจบลง = 40.47 ดอลล่าสหรัฐ

ข้อมูลทั้งหมดมาจากเริ่มต้นการประมูล Polkadot Crowdloans ไปจนถึงจุดสิ้นสุดการประมูลรอบที่สามในวันที่ 18 พฤษจิกายน 11:57 UTC (บล็อค 7,756,107)

เว็ปไซต์ Crowdloan อื่นๆ

-   [Acala LCDOT](https://medium.com/acalanetwork/acala-liquid-crowdloan-dot-lcdot-launch-on-polkadot-f28d8f561157)
-   [Binance Crowdloan](https://www.binance.com/en/dotslot)
-   [Parallel Finance](https://crowdloan.parallel.fi/#/auction/polkadot)
-   [Kraken Crowdloan](https://www.kraken.com/learn/parachain-auctions)
-   [https://pos.dog/](https://pos.dog/)
-   [Bifrost SALP](https://medium.com/bifrost-finance/bifrost-announces-slot-auction-liquidity-protocol-salp-weekly-report-51-57a7f69aad34)
