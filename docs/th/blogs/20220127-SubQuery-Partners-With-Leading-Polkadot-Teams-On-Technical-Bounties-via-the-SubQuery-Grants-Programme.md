# SubQuery ร่วมมือกับทีมชั้นนำของ Polkadot เปิดตัวโครงการ SubQuery Grants Programme พร้อมรางวัลตอบแทนเพื่อสนับสนุนนักพัฒนา

![](https://miro.medium.com/max/1400/0*KlrhjUy3MRRT98OO)

_โดยรางวัลตอบแทนจะมอบให้กับเหล่านักพัฒนาได้มีโอกาสทำงานในโปรเจคต่างๆ เพื่อเป็นหนึ่งในทีมที่ดีที่สุดใน Polkadot_

[SubQuery](https://subquery.network/) ซึ่งถือเป็นผู้ให้บริการชั้นนำในการจัดเก็บและดึงข้อมูล (Index) ที่สร้างอยู่บนเครือข่าย Polkadot (DOT) นั้น ยินดีที่จะประกาศเปิดตัวโครงการเงินทุนและการสนับสนุนสำหรับนักพัฒนา (Technical bounties) โดยได้ร่วมมือกับทีมบล็อกเชนชั้นนำจาก Polkadot ซึ่งถือเป็นส่วนหนึ่งของโครงการ SubQuery Grants Program

[โดยในเดือนธันวาคม 2021 ที่ผ่านมา โครงการ SubQuery Grants Program ได้จัดตั้งขึ้นด้วยมูลค่ากว่า 500,000 ดอลลาร์สหรัฐ](https://subquery.medium.com/subquery-launches-500-000-grants-program-to-promote-polkadot-ecosystem-growth-9f04e6f67a3b) พร้อมด้วยวิสัยทัศน์ที่จะมอบโอกาสให้กับนักพัฒนาบล็อกเชน, สมาชิกในคอมมูนิตี้ รวมไปถึงผู้เข้าร่วมในระบบนิเวศที่มีมากขึ้น โดยมีจุดมุ่งหมายเพื่อสร้างนวัตกรรมหรือแนวคิดใหม่ๆ ที่มีศักยภาพสูง ด้วยการมอบเครื่องมือในการจัดเก็บและดึงข้อมูล (Index) แบบ Open-source ของ SubQuery เพื่อรองรับแอพพลิเคชันแบบกระจายอำนาจที่มีความล้ำหน้าและทันสมัย

ซึ่งนักพัฒนาสามารถสมัครเข้าร่วมโครงการ SubQuery Grants Programme ด้วยแนวคิดของพวกเขาเอง อีกทั้ง SubQuery ยังได้มีการเปิดตัวโครงการสำหรับนักพัฒนาให้เข้ามามีส่วนร่วมเพื่อรับรางวัลตอบแทน ด้วยการร่วมมือกับโปรเจคอย่าง Moonbeam, Acala, Astar และ Bifrost เพื่อเป็นแรงบันดาลใจให้กับเหล่านักพัฒนา โดยทุกโครงการเปิดให้สมัครแล้ววันนี้ และหากใครสมัครแล้วได้รับการคัดเลือก จะยิ่งเป็นเสมือนการได้รับโบนัส เพราะคุณจะได้มีโอกาสทำงานอย่างใกล้ชิดกับทีม Parachain ที่แนะนำกิจกรรมนี้ขึ้นมา

โดยคุณสามารถดูรายละเอียดของรางวัลทั้งหมดได้บนเว็บไซต์ SubQuery รวมไปถึงสรุปสั้นๆ เกี่ยวกับสิ่งที่ทีมกำลังมองหา ซึ่งคาดหวังว่าคุณจะสามารถจัดเตรียมแผนการที่สามารถตอบทุกโจทย์ในอนาคต ไม่ว่าจะเป็นวิธีที่คุณจะออกแบบ พัฒนา รวมไปถึงการส่งมอบรางวัลตอบแทนที่คุณได้เลือกไว้ (ในส่วนนี้รวมถึงรายละเอียดค่าใช้จ่ายต่างๆ) ถือว่าเป็นส่วนหนึ่งของใบสมัครของคุณ โดยคุณสามารถที่จะพูดคุยกับทีมงานของเรา และเราสามารถช่วยให้คุณติดต่อกับทีมงานที่เกี่ยวข้องได้โดยตรง เพื่อให้คุณได้รับคำแนะนำที่ดีที่สุดสำหรับข้อเสนอของคุณ

![](https://miro.medium.com/max/1400/0*o2m57G86Tyi2UWiQ)

ผู้สมัครท่านใดที่มีความสนใจเกี่ยวกับการสนับสนุนและรางวัลตอบแทนเหล่านี้ สามารถส่งข้อเสนอพร้อมงบประมาณที่ต้องการ รวมไปถึงความต้องการอื่นๆ ได้ที่นี่ หากคุณมีคำถามและข้อสงสัย สามารถติดต่อทีมงานของเราได้ที่ช่อง Grants ทางเซิร์ฟเวอร์ Discord ของเรา

และสำหรับใครที่สนใจอยากจะเพิ่มทักษะเกี่ยวกับ SubQuery ก่อนที่จะเริ่มสร้างแอปพลิเคชัน ทาง [SubQuery Academy](https://subquery.medium.com/subquery-launches-the-subquery-academy-9505dc66a01) ได้มีการจัดทำหลักสูตร “Hero Course” ซึ่งเป็นโปรแกรมการศึกษาแบบ Modular (แบ่งเป็นโปรแกรมแยกย่อย) ที่ออกแบบมาเพื่อสร้างการรับรู้ในหมู่นักพัฒนา [ให้สามารถเข้าถึงข้อมูลและบริการต่างๆ ผ่านรูปแบบออนไลน์ได้อย่างเต็มรูปแบบโดยไม่เสียค่าใช้จ่ายใดๆ](https://subquery.coassemble.com/unlock/dOKZW6O#/)

## เกี่ยวกับ SubQuery Network

SubQuery คือผู้ให้บริการข้อมูลชั้นนำบนเครือข่าย Polkadot ที่รองรับการจัดทำดัชนี & การสืบค้นเลเยอร์ระหว่างบล็อกเชนของ Layer-1 (Polkadot) อีกทั้งยังเป็นแอปพลิเคชันแบบกระจายอำนาจ ซึ่งในปัจจุบันการบริการด้านข้อมูลของ SubQuery นั้นได้ถูกใช้โดยเว็บไซต์ของเครือข่าย Polkadot และ Kusama เป็นส่วนใหญ่เมื่อมีการ Crowdloan และการประมูล Parachain เกิดขึ้น

โปรโตคอลของ SubQuery จะจัดเรียงข้อมูลบล็อกเชนที่มีความแตกต่างและเฉพาะเจาะจงออกจากกันด้วย SubQuery SDK ซึ่งช่วยให้เหล่านักพัฒนาสามารถจดจ่ออยู่กับการปล่อยผลิตภัณฑ์หลักของตนเพื่อนำไปใช้งานจริง แทนการเสียแรงไปกับการใช้เทคโนโลยีระบบหลังบ้านต่างๆ (Backend) ที่ต้องมากำหนดเองโดยไม่จำเป็น

[Website](https://subquery.network/) | [Email](hello@subquery.network) | [Discord](https://discord.com/invite/78zg8aBSMG) | [Telegram](https://t.me/subquerynetwork) | [Twitter](https://twitter.com/subquerynetwork) | [Matrix](https://matrix.to/#/#subquery:matrix.org) | [LinkedIn](https://www.linkedin.com/company/subquery) | [GitHub](https://github.com/subquery)
