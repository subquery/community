# SubQuery เปิดเผย Tokenomics

![](https://miro.medium.com/max/1400/1*e42FM0TsNgOM3VacoctOzQ.png)

Tokenomics เป็นส่วนสำคัญของโปรเจกต์บล็อคเชน และยังมีความสำคัญต่อความสำเร็จของทุกๆ ยูทิลิตี้โทเค็น ที่ SubQuery เรากำลังสร้างเครือข่ายที่กระจายอำนาจและสร้างแรงจูงใจที่จะให้บริการข้อมูลสำหรับอนาคตของ web3 ([อ่าน whitepaper ของเรา](https://static.subquery.network/whitepaper.pdf)) วันนี้เรารู้สึกตื่นเต้นที่จะเปิดเผยว่าเหรียญ SQT จะทำงานอย่างไรและจะได้รับการจัดสรรอย่างไรเพื่อเพิ่มการมีส่วนร่วมโดยชุมชนที่กำลังเติบโตของเรา

[เราเพิ่งประกาศว่าจะเปิดตัว SubQuery Network ผ่าน Acala เมื่อไม่นานมานี้](https://subquery.medium.com/the-subquery-network-to-launch-on-acala-decentralising-polkadots-leading-data-indexing-service-8203d686128e) สำหรับผู้ที่ยังใหม่ต่อระบบนิเวศ Polkadot SubQuery จำเป็นต้องร่วมมือกับทีม Parachain ที่มีอยู่เพื่อปรับใช้ smart contracts (และรวมถึงโทเค็น SubQuery SQT) ในการที่จะเปิดตัว หรือกล่าวอีกนัยหนึ่ง โทเค็นของเราซ้อนอยู่ภายในบล็อคเชน Acala บน Polkadot และจะอนุญาตให้นักลงทุนจากระบบนิเวศ Ethereum ได้มีส่วนร่วมอย่างราบรื่นโดยโซลูชัน EVM+ (Ethereum Virtual Machine) ของ Acala

ในการเตรียมพร้อมสำหรับการเปิดตัวที่จะเกิดขึ้นของโทเค็น SQT ของ SubQuery บน Acala นั้น สิ่งสำคัญอย่างนึงคือต้องเข้าใจในบางประเด็นสำคัญ เช่น ประโยชน์ (การใช้งาน) ของโทเค็น, การจัดสรร, และกำหนดการปลดเหรียญ

## ประโยชน์ของโทเค็น (Token Utility)

ตามที่สรุปไว้ใน whitepaper เราตั้งเป้าที่จะสร้าง SQT เป็นโทเค็นที่ขับเคลื่อนเครือข่าย SubQuery, ให้สิ่งจูงใจสำหรับการมีส่วนร่วม, ตลอดจนทำหน้าที่เป็นสื่อกลางในการแลกเปลี่ยนสำหรับธุรกรรมภายในเครือข่าย SubQuery โดย SQT จะเป็นเชื้อเพลิงสำหรับการปฏิวัติข้อมูล web3

ในทางปฏิบัติ นี่หมายความว่า SubQuery มีวัตถุประสงค์เพื่อทำหน้าที่เป็นตลาดข้อมูลบล็อกเชนที่ทั้งผู้บริโภค (ผู้ซื้อ) และผู้จัดทำดัชนี (ผู้ขาย) สามารถพบปะกันและแลกเปลี่ยนข้อมูลเพื่อโทเค็น SQT ผู้เข้าร่วมลำดับที่สามในโมเดลของเราคือ Delegators ที่เข้าร่วมในเครือข่ายโดยสนับสนุนผู้จัดทำดัชนีที่พวกเขาชื่นชอบโดยการมอบ (delegate) โทเค็นให้กับพวกเขาเพื่อรับรางวัล

ในอนาคต เราคาดว่าผู้ถือโทเค็น SQT จะสามารถบอก SubQuery Foundation เกี่ยวกับวิสัยทัศน์ของพวกเขาสำหรับทิศทางโดยรวมของ SubQuery เพราะเครือข่ายของเราใช้คุณสมบัติบางอย่างขององค์กรอิสระแบบกระจายอำนาจ (DAO)

## การจัดสรรโทเค็น (Token Allocation)

SubQuery จะออก supply เหรียญ SQT คงที่ 10,000,000,000 (10B) เหรียญซึ่งจะได้รับการจัดสรรดังต่อไปนี้

![](https://miro.medium.com/max/1400/0*eG2TM3J0NZDaT14m)

ตั้งแต่เริ่มต้น SubQuery มุ่งเน้นไปที่การสร้างมูลค่าภายในชุมชนของเรา และเราตั้งเป้าที่จะรักษาไว้โดยการจัดสรรโทเค็นสัดส่วนที่ใหญ่ที่สุด (41%) ให้กับชุมชนและ SubQuery Foundation

Foundation ซึ่งจะจัดตั้งขึ้นในต้นปี 2022 จะจัดการการกำกับดูแลในอนาคตและการเติบโตของระบบนิเวศ โดยกรรมสิทธิ์ของเครือข่าย SubQuery จะอยู่ภายใต้  SubQuery foundation ก่อนในขั้นต้น การจัดสรรขนาดใหญ่นี้ยังรวมถึงการพิจารณาลงทุนในอนาคตในการพัฒนาและการดำเนินงานของเครือข่าย และยังเป็นตัวขับเคลื่อนการเติบโตของระบบนิเวศที่สำคัญ ซึ่งจะรวมถึงเครื่องมือต่างๆ เช่น เงินทุนสนับสนุนและสิ่งจูงใจ/กิจกรรมของระบบนิเวศ ตลอดจนกิจกรรมทางการตลาดอื่นๆ รวมถึง bug bounties และ mainnet incentives

นักลงทุนรุ่นแรกๆ ของเราทั้งในรอบ Seed และ Series A จะมีสัดส่วนที่ได้รับจัดสรรรวมกัน 27% ในส่วนของ [นักลงทุนรอบ Seed](https://subquery.medium.com/subquery-raises-1-8m-seed-round-for-future-expansion-3348c1f2a931) เรารู้สึกขอบคุณสำหรับวิสัยทัศน์และความมุ่งมั่นในช่วงแรกของพวกเขาหลังจากที่เรา[ได้รับทุนสนับสนุนจาก Web3 Foundation](https://subquery.medium.com/subquery-delivers-its-open-source-sdk-following-a-web3-foundation-grant-20da26ae87f) เพื่อสร้างช่วงเริ่มต้นของ SubQuery และในลำดับถัดมา [การเติบโตของเราถูกเร่งขึ้นด้วยการสนับสนุนจากนักลงทุนรอบ Series A](https://subquery.medium.com/series-a-1abed6c1c2af) ซึ่งทำให้เราสามารถพัฒนาโครงการไปสู่อีกระดับได้

สำหรับรอบ Public Sale ที่เราคาดว่าจะมีขึ้นในเดือนมีนาคม 2022 เราได้จัดสรร 12% ของ supply สำหรับอย่างน้อยสองรอบต่อเนื่อง โครงสร้างและระยะเวลาที่แน่นอนของรอบ Public Sale จะมีการแจ้งให้ทราบในภายหลัง อย่างไรก็ตาม เราจะการันตีการจัดสรรสำหรับ [สมาชิกชุมชนคนสำคัญ](https://subquery.medium.com/introducing-the-subquery-ambassador-program-aa82613ab804) (เช่น Ambassadors, Spartans) และ [ผู้เข้าร่วมเครือข่าย](https://subquery.medium.com/subquery-extends-invitation-to-indexing-community-348fb2f589e1) (เช่น ผู้เข้าร่วม testnet และลูกค้าที่อ้างอิงได้) โดยแต่ละประเภทจะมีกำหนดขั้นต่ำและสูงสุดของตัวเอง

และสุดท้าย ทีม SubQuery และ Launch Partners ได้รับการจัดสรร 20% ของ supply เพื่อแลกกับการมีส่วนร่วมในการสร้างและส่งเสริมโปรเจกต์

## ตารางการปลดโทเค็น (Vesting Schedules)

การจัดสรรโทเค็นเพียงอย่างเดียวนั้นจะไม่มีความหมายเลยหากปราศจากความเข้าใจถึงวิธีการแจกจ่ายโทเค็นให้กับผู้ถือที่เกี่ยวข้อง รูปกราฟิกด้านล่างแสดงการปลดโทเค็น SQT แก่ผู้เข้าร่วมแต่ละรายในช่วงเวลาหนึ่ง ซึ่งจะส่งผลให้มีการหมุนเวียนของโทเค็นทั้งหมด (full circulation) ภายใน 5 ปี (60 เดือน) หลังจากเปิดตัว

![](https://miro.medium.com/max/1400/0*mfIBkH4SjFZgGuIq)

เราได้คิดอย่างรอบคอบเกี่ยวกับตารางการปลดสำหรับผู้เข้าร่วมแต่ละคน เพื่อสร้างมูลค่าระยะยาวสำหรับโปรเจกต์และสร้างความมั่นใจให้กับผู้ถือโทเค็น และส่วนสำคัญที่สุดก็คือ ทีมหลักจะมีระยะเวลาล็อก 24 เดือน ในขณะที่ผู้เข้าร่วมรอบ Public Sale บางคนนั้นสามารถใช้ยูทิลิตี้โทเค็นของตนได้อย่างอิสระเมื่อเปิดตัว

รายละเอียดของผู้ถือแต่ละรายมีดังนี้และอาจมีการเปลี่ยนแปลงได้ในภายหลัง:

-  **ทีมหลักและ Launch Partners** จะถูกล็อกเป็นเวลา 24 เดือนและทยอยปลดใน 24 เดือนถัดมา
-  **นักลงทุนรอบ Seed** จะถูกล็อกไว้เป็นเวลา 12 เดือนและทยอยปลดใน 24 เดือนถัดมา
-  **นักลงทุนรอบ Series A** จะถูกล็อกไว้เป็นเวลา 6 เดือนและทยอยปลดใน 18 เดือนถัดมา
-  **Foundation และชุมชน** จะปลดล็อกประมาณ 30% ทันทีตั้งแต่เริ่มต้น เพื่อตอบสนองความจำเป็นในการใช้งานในช่วงเปิดตัวและส่งเสริม mainnet จากนั้นค่อยๆ ทยอยปลดส่วนที่เหลือเป็นเวลา 5 ปี
-  **Public Sale รอบที่ 1** จะถูกล็อกเป็นเวลา 12 เดือน โดยจะมีการปลดล็อกบางส่วนทันทีให้กับผู้จัดทำดัชนีและผู้เข้าร่วมเครือข่ายหลักอื่นๆ เพื่อให้แน่ใจว่าพวกเขาสามารถเริ่มต้นใช้งานเครือข่ายได้ โดยผู้เข้าร่วมในรอบนี้จะมีการ whitelist และการันตีสัดส่วนที่ได้รับจัดสรร
-  **Public Sale รอบที่ 2** จะไม่มีการล็อกใดๆ โดยรอบนี้จะเปิดให้ผู้ใช้ทุกคนที่ผ่านข้อกำหนด KYC บนแพลตฟอร์ม Launchpad ด้วยกติกา "มาก่อนได้ก่อน (First come, first served)" และมีกำหนดขั้นต่ำและสูงสุด ในส่วนนี้ เรามีเป้าหมายที่จะเปิดโอกาสให้ผู้เข้าร่วมจำนวนมากกว่าเดิมเพื่อให้มีการแจกจ่ายที่เป็นธรรมมากขึ้น โดยรายละเอียดเพิ่มเติมจะมีการประกาศในอนาคต

และเรายังได้จัดทำข้อกำหนดสำหรับ airdrop ย้อนหลังให้กับชุมชนที่มีความสำคัญเชิงกลยุทธ์กับเครือข่ายของเรา (เช่น ผู้เข้าร่วม testnet) หรือเพื่อดึงดูดผู้ใช้ใหม่นอกระบบนิเวศปัจจุบันของเรา

รายละเอียดที่แน่นอนของเวลาและวิธีการจัดสรรและแจกจ่ายโทเค็น SQT ยังคงอยู่ภายใต้ขั้นตอนการสรุปผล และจะประกาศให้ทราบเมื่อใกล้ถึงการขายรอบ Public Sale ในตอนนี้ เราคาดว่าการแจกจ่ายโทเค็นให้กับผู้เข้าร่วมการขายจะเกิดขึ้นพร้อมกับการเปิดตัว mainnet กล่าวอีกนัยหนึ่งก็คือ จะมีระยะเวลารอซึ่งอยู่ระหว่างการขายและการแจกจ่ายโทเค็นโดยจะสอดคล้องกับวันที่ list โทเค็น

สำหรับการ list SQT เรากำลังวางแผนที่จะ list ทั้งบนตลาดแลกเปลี่ยนแบบกระจายอำนาจ (DEX) และตลาดแลกเปลี่ยนแบบรวมศูนย์หลักๆ (CEX) เพื่อให้ทุกคนสามารถเข้าร่วมกับเครือข่าย SubQuery ได้ง่ายที่สุด เราหวังเป็นอย่างยิ่งว่าทุกท่านจะเข้าร่วมภารกิจของเราในการช่วยนักพัฒนาสร้าง Dapps แห่งอนาคต

## เกี่ยวกับ SubQuery Network

SubQuery เป็นผู้ให้บริการข้อมูลชั้นนำของ Polkadot ซึ่งรองรับการจัดทำดัชนี & การสืบค้นเลเยอร์ระหว่างบล็อคเชน Layer-1 (ลายจุด) และ Dapps บริการข้อมูลของ SubQuery ถูกใช้โดยเว็บไซต์ Crowdloan และ Parachain ส่วนใหญ่ของ Polkadot และ Kusama ในปัจจุบัน

โปรโตคอลของ SubQuery แยกแยะความแตกต่างของข้อมูลบล็อกเชนด้วย SubQuery SDK ทำให้นักพัฒนาสามารถมุ่งเน้นไปที่การ deploy ผลิตภัณฑ์หลักของตนโดยไม่ต้องเสียแรงไปกับเทคโนโลยี back-end ที่ต้องจัดทำเองโดยไม่จำเป็น

​​​​[Linktree](https://linktr.ee/subquerynetwork) | [Website](https://subquery.network/) | [Discord](https://discord.com/invite/78zg8aBSMG) | [Telegram](https://t.me/subquerynetwork) | [Twitter](https://twitter.com/subquerynetwork) | [Matrix](https://matrix.to/#/#subquery:matrix.org) | [LinkedIn](https://www.linkedin.com/company/subquery) | [YouTube](https://www.youtube.com/channel/UCi1a6NUUjegcLHDFLr7CqLw)
