# SubQuery เปิดตัว The SubQuery Academy

![](https://miro.medium.com/max/700/1*5zmCSCrmqL2gGE-BP_6rDQ.png)

เพื่อช่วยนักพัฒนาสร้างแอปพลิเคชันแห่งอนาคต

เรามีความยินดีที่จะประกาศเปิดตัว SubQuery Academy ซึ่ง Academy นี้ได้รับการออกแบบเพื่อเสริมทักษะและเพิ่มขีดความสามารถให้กับนักพัฒนาในระบบนิเวศของ SubQuery ด้วยโปรแกรมที่แบ่งแยกเป็นหน่วยย่อยๆ เนื้อหาของโปรแกรมนี้จะนำทางนักพัฒนาบล็อกเชนที่มีความทะเยอทะยานตั้งแต่ต้นจนจบ และ[สามารถเรียนทางออนไลน์ได้รวมถึงฟรี 100%](https://doc.subquery.network/)

หลักสูตรแรกของเราคือ *SubQuery Hero Course* ซึ่งจะเปิดให้บริการตั้งแต่วันศุกร์ที่ 22 ตุลาคม 2021 หลักสูตรจะออกมาพร้อมกับหน่วยย่อยใหม่ทุกสัปดาห์เป็นเวลาหกสัปดาห์ตามโครงสร้างต่อไปนี้:

-   หน่วยที่ 1 — Getting Started
-   หน่วยที่ 2 — SubQuery Basics
-   หน่วยที่ 3 — Relationships
-   หน่วยที่ 4 — Aggregation and Event Calls
-   หน่วยที่ 5 — SubQuery Projects & SubQuery Explorer
-   หน่วยที่ 6 — Tips & Tricks

ภายในแต่ละหน่วยจะประกอบไปด้วยบทเรียนต่างๆ ที่มีความยาว 5 ถึง 10 นาทีซึ่งสามารถรับชมได้ในรูปแบบของวิดีโอที่ถูกอัดไว้แล้ว โดยเนื้อหาวิดีโอจะมาพร้อมกับเอกสารตามบทเรียน, สไลด์, แล็บเวิร์กบุ๊ก, และลิงก์ไปยัง GitHub code repository ที่เสร็จสมบูรณ์ หลักสูตรนี้ถูกออกแบบมาเพื่อทำให้นักพัฒนาที่มีความรู้เกี่ยวกับ SubQuery เป็นศูนย์สามารถกลายเป็นผู้เชี่ยวชาญในการสร้างแหล่งข้อมูล SubQuery สำหรับแอปพลิเคชันบล็อกเชนใหม่ๆ ได้ รวมไปถึงการพัฒนาโปรเจกต์ SubQuery ที่ซับซ้อนและ[การ deploy พวกมันในโปรเจกต์ SubQuery อื่นๆ](https://project.subquery.network/)
> *“SubQuery ได้รับการออกแบบมาเพื่อช่วยให้นักพัฒนาปลดล็อกมูลค่าจากข้อมูลบล็อคเชนได้อย่างง่ายดายและรวดเร็ว นั่นคือเหตุผลที่การเตรียมความพร้อมให้กับนักพัฒนาหน้าใหม่และการสอนทักษะที่จำเป็นสำหรับการสร้าง dApps แห่งอนาคตจึงมีความสำคัญอย่างยิ่งต่อความสำเร็จของชุมชนของเรา SubQuery Hero Course จะเป็นหลักสูตรแรกในอีกหลายๆ หลักสูตรที่จะสอนทักษะอันทรงคุณค่าจาก SubQuery Academy ใหม่ของเรา”* — James Bayly (หัวหน้าฝ่ายพัฒนาธุรกิจ)

ในอีกไม่กี่เดือนข้างหน้า เราจะเพิ่มเนื้อหาโบนัสให้กับ *SubQuery Hero Course* ดังนั้นโปรดติดตามการอัปเดตจากเรา และเราจะแปลเอกสารบทเรียนที่มีอยู่เป็นภาษาต่างๆ เพื่อช่วยขับเคลื่อนภารกิจของเราในการทำให้ข้อมูลแบบกระจายศูนย์บนโลกสามารถเข้าถึงได้มากขึ้น!

[Linktree](https://linktr.ee/subquerynetwork)  |  [Website](https://subquery.network/)  |  [Discord](https://discord.com/invite/78zg8aBSMG)  |  [Telegram](https://t.me/subquerynetwork)  |  [Twitter](https://twitter.com/subquerynetwork)  |  [Matrix](https://matrix.to/#/#subquery:matrix.org)  |  [LinkedIn](https://www.linkedin.com/company/subquery)  |  [YouTube](https://www.youtube.com/channel/UCi1a6NUUjegcLHDFLr7CqLw)
