# SubQuery ขอแสดงความยินดีกับผู้ชนะใน Encode Club Hackathon

![](https://miro.medium.com/max/1400/1*KSv8qczywRPCEvWXeYiDNA.png)

SubQuery ซึ่งเป็นโซลูชันการ Indexing ข้อมูลชั้นนำใน Polkadot มีความยินดีที่จะประกาศผู้ชนะของ  [Encode Club](https://www.encode.club/) Polkadot Hackathon เมื่อเร็ว ๆ นี้ โดย Encode Club เป็นคอมมูนิตี้ด้านการศึกษาบล็อกเชนชั้นนำที่ส่งเสริมระบบนิเวศผ่านกิจกรรมต่างๆ เช่น hackathons และโครงการบ่มเพาะความรู้ความเข้าใจต่าง ๆ  ซึ่ง [SubQuery ได้ร่วมมือกับ Acala/Karura ในเดือนกันยายน เพื่อให้การสนับสนุนโจทย์ที่ท้าทายสามรายการ](https://subquery.medium.com/september-2021-recap-783b9b574b42) พร้อมรางวัลมูลค่า 14,000 ดอลลาร์ โดยเชิญชวนนักพัฒนาให้สร้างเครื่องมือ แดชบอร์ด และ DApps ที่มีประโยชน์

หลังจากผ่านไป 10 สัปดาห์และด้วยการพิจารณาอย่างรอบคอบจากผู้ตัดสินผู้มีคุณวุฒิในระบบนิเวศ Polkadot เช่น  [Bryan Chen](https://twitter.com/XiliangChen)  (ผู้ร่วมก่อตั้งและ CTO ของ Acala), [Hang Yin](https://twitter.com/bgmshana) (ผู้ร่วมก่อตั้ง Phala Network), [Jack Platts](https://twitter.com/jackbplatts) (ผู้ร่วมก่อตั้ง Hypersphere Ventures) และ [Sota Watanabe](https://twitter.com/WatanabeSota) (ผู้ก่อตั้ง Astar, CEO ของ Stake Technologies) เรายินดีอย่างยิ่งที่จะประกาศรายชื่อ [ผู้ชนะ](https://medium.com/encode-club/polkadot-hack-finale-prizewinners-and-summary-931627c64d9) จากกิจกรรมครั้งนี้

โดย [ความท้าทายในส่วนของ Acala/Karura และ SubQuery ใน Hackathon](https://medium.com/encode-club/polkadot-hack-challenges-7cfeba1a4c0e) นั้น มุ่งเน้นไปที่การใช้ประโยชน์จากพลังของแพลตฟอร์ม DeFi ชั้นนำบน Polkadot ร่วมกับข้อมูลจาก SubQuery นอกเหนือจากหัวข้ออุ่นเครื่องนี้ที่ทำให้นักพัฒนาได้ทำความคุ้นเคยกับ [Karura SubQuery project](https://explorer.subquery.network/subquery/AcalaNetwork/karura) แล้ว ยังมีโจทย์หลักคือการสร้างบอทสำหรับ DeFi, แดชบอร์ดหรือเครื่องมือวิเคราะห์ หรือ Defi DApp อีกด้วย

# การสร้างบอท

หัวข้อแรกคือ การสร้างบอทสำหรับ DeFi นั้น มีรางวัลมูลค่า 3,500 ดอลลาร์ให้แก่ผู้เข้าร่วมที่สามารถสร้างบอทที่ใช้ประโยชน์จากกิจกรรม DeFi และข้อมูล on-chain หรือข้อมูลแบบรวมด้วย SubQuery เพื่อสร้างประโยชน์จากโอกาสที่เกิดขึ้นภายในแพลตฟอร์ม Acala/Karura

ทีมงานที่ [Krakura](https://github.com/houtenbos/krakura-bot) เอาชนะโจทย์ข้อนี้ไปด้วยบอทซื้อขายเก็งกำไรแบบโอเพ่นซอร์สบน DEX ซึ่งเป็นบอทที่สร้างขึ้นสำหรับ Karura โดยเฉพาะ  [บอทเก็งกำไร](https://github.com/houtenbos/krakura-bot) จะตรวจสอบความแตกต่างของราคาระหว่างสองแพลตฟอร์มอย่างต่อเนื่องและดำเนินการซื้อขายเมื่อทำกำไรได้

[ชมวิดีโอสาธิตของ Krakura ที่นี่](https://youtu.be/G7TNTzMDijU)

# แดชบอร์ดหรือเครื่องมือวิเคราะห์

ความท้าทายที่สองนั้นมีมูลค่า 4,000 ดอลลาร์ โดยโจทย์คือ ให้นักพัฒนาใช้ประโยชน์จากบริการ Indexing ของ SubQuery เพื่อสร้างแดชบอร์ดหรือเครื่องมือวิเคราะห์ตามข้อมูลบน Karura ผู้ชนะของความท้าทายนี้คือ ทีมงานจาก [Polkadata](https://www.polkadata.xyz/) ซึ่งเป็นแแพลตฟอร์มวิเคราะห์ข้อมูลสำหรับนักลงทุน DeFi เพื่อติดตามว่า Smart money นั้นมีการลงทุนและจัดโครงสร้างพอร์ตโฟลิโอบน Karura อย่างไร

“_Encode Hackathon ได้ให้โอกาสที่ดีในการทำความรู้จักและร่วมมือกับเหล่านักพัฒนาที่กระตือรือร้นในระบบนิเวศ Polkadot ทุกคนที่เกี่ยวข้อง รวมถึงทีม Encode, องค์กรพาร์ทเนอร์ และเพื่อน ๆ ชาวแฮ็กเกอร์ต่างก็ให้การต้อนรับและให้ความช่วยเหลือกันอย่างยอดเยี่ยม นอกจากนี้ การมีแนวทางที่ชัดเจนและกำหนดเวลาที่แน่นอนนั้น ทำให้ทีมของเราต้องเร่งการทำงาน ซึ่งถือเป็นกุญแจสำคัญในการสร้าง MVP_

_ส่วนที่ดีที่สุดของ Hackathon คือการพบปะเพื่อน ๆ ชาวแฮ็กเกอร์และมีผู้นำที่มีความคิดริเริ่ม เป็นที่ปรึกษาและให้คำแนะนำสำหรับผลิตภัณฑ์ที่เรากำลังสร้าง เราซาบซึ้งกับการสนับสนุนที่ได้รับจาก SubQuery ในขณะที่เราทำงานผ่านการออกแบบและการวางระบบการจัดการข้อมูลของเครื่องมือวิเคราะห์ของเรา SubQuery ยังให้วิธีที่ง่ายที่สุดในการ Query ข้อมูล on-chain โดยที่เราไม่ต้องเริ่มสร้างทุกอย่างใหม่กับ API calls อีกด้วย_” Michael Anderson จากทีม Polkadata กล่าว

![](https://miro.medium.com/max/1400/0*o01LCEIOu-FyUOWx)

# การสร้าง DeFi DApp

โจทย์ข้อนี้เป็นรางวัลที่ใหญ่ที่สุดของ Hackathon ทั้งหมด โดยมีมูลค่า 3,500 เหรียญสหรัฐและยังมีเงินรางวัลในพูลรวมมูลค่า 5,000 เหรียญสหรัฐด้วย

Entity 54 เป็นผู้ชนะในหมวด Defi DApp นี้ โดยได้รับเงินรางวัล 3,500 ดอลลาร์ โดย Entity 54 เป็น DApp ที่เชื่อมต่อกับ AMTC6 ผ่าน Acala API/EVM สามารถอ่านยอดคงเหลือในบัญชี, สินเชื่อ และอนุญาตให้มีการแลกเปลี่ยน, โอน, ปรับปรุงเงินกู้และเงินโอน รวมทั้งอ่านข้อมูลเหรียญและเงินกู้ได้ด้วย Angelos Diamantis จาก Entity 54 รู้สึกตื่นเต้นกับผลของการประกาศรางวัลนี้ “_การชนะ Hackathon เป็นประสบการณ์ที่ยอดเยี่ยมจริง ๆ พวกเราทุ่มเทพลังความสนใจไปกับผลิตภัณฑ์ที่เรากำลังสร้างจริง ๆ ซึ่งทำให้เกิดการสร้างความสัมพันธ์ในอุตสาหกรรมใหม่ ๆ ขึ้นมากมาย เป้าหมายหลักของเราคือการพัฒนาผลิตภัณฑ์หลักและมอบประสบการณ์ที่ราบรื่นแก่ผู้ใช้งาน เวลาเป็นสิ่งที่มีค่าที่สุด ในขณะที่การเชื่อมต่อของข้อมูลระหว่างเครือข่ายและ Dapp เสมือนเป็นเชื้อเพลิงในการพัฒนา การรวมข้อมูลของ SubQuery และการวิเคราะห์เชิงผลิตภัณฑ์แบบหลายเลเยอร์นั้น ช่วยจัดการทั้งสองอย่าง เราจะเฝ้ารอที่จะใช้บริการที่แอดวานซ์ยิ่งขึ้นจาก SubQuery ในผลิตภัณฑ์ของเรา เมื่อพวกเขามีบริการที่มากขึ้น_”

[ชมวิดีโอสาธิตของ Entity 54 ได้ที่นี่](https://youtu.be/fU1BRVOtx2o)

# เรื่องน่าสนใจอื่น ๆ

เราค่อนข้างประทับใจกับงานของ Defitax ซึ่งเป็นแพลตฟอร์มไร้ศูนย์กลางที่ช่วยให้ผู้ใช้ปฏิบัติตามข้อกำหนดและจัดการภาษี crypto ของพวกเขาได้อย่างเสร็จสมบูรณ์ โดยไม่ต้องมีการแทรกแซงจากบุคคลที่สาม ซึ่งขณะนี้ได้เน้นการใช้ที่อเมริกาเป็นอันดับแรก โดยทีมงานสามารถจัดการกับการคำนวณภาษีที่ซับซ้อนและยุ่งยากได้ทั้งหมด โดยที่คุณไม่ต้องลงมือเอง

Shankar Rao Mata จาก Defitax นั้นคุ้นเคยกับ SubQuery อยู่แล้ว โดยได้เริ่มต้นการเดินทางกับเราในฐานะแอมบาสเดอร์ และตอนนี้กำลังเข้าร่วม Hackathon พร้อมกับสมาชิกในทีมที่กระตือรือร้นและทะเยอทะยานคนอื่น ๆ Shankar กล่าวถึง Hackathon ว่า "_The Encode Hackathon เป็นประสบการณ์ที่ยอดเยี่ยมสำหรับเราและเป็นสภาพแวดล้อมที่สมบูรณ์แบบสำหรับโปรเจกต์ของเรา SubQuery เคยและจะยังคงเป็นเครื่องมือในการสนับสนุนข้อมูลที่ Index แล้วจำนวนมากที่เราต้องการเพื่อให้ Defitax ประสบความสำเร็จ_”

เนื่องจากทั้ง DeFi และ Acala/Karura ได้รับความสนใจเพิ่มขึ้น เรารู้สึกตื่นเต้นที่จะได้เห็นการตอบรับจากคอมมูนิตี้นักพัฒนา เพื่อให้งานนี้ดำเนินไปด้วยดี [SubQuery ได้จัดเวิร์กช็อปที่ให้แฮ็กเกอร์ได้เรียนรู้วิธี Index ข้อมูลบนบล็อกเชน](https://www.youtube.com/watch?v=QUtWC_LZM8Q) และรับโหนด รวมทั้ง Query ข้อมูลในเวลาเพียงไม่กี่นาที

Sam Zou ผู้ก่อตั้ง SubQuery กล่าวว่า _"SubQuery รู้สึกตื่นเต้นที่ได้สนับสนุนคอมมูนิตี้นักพัฒนาและโครงการ Polkadot รุ่นต่อไป ผ่าน Polkadot Hackathon ของ Encode Club เรามีเลเยอร์พื้นฐานสำหรับนักพัฒนา เพื่อสร้าง DApps ที่จะทำให้เกิดการเปลี่ยนแปลงในด้านต่างๆ เช่น DeFi ดังนั้นเราจึงต้องการสนับสนุนให้ผู้คนสร้างเครื่องมือและแอปพลิเคชันที่จะพาเราเข้าใกล้เป้าหมายของเรา ซึ่งก็คืออนาคตของ Web3 มากขึ้น”_

หลังจาก Hackathon นี้ โปรเจกต์ต่างๆ จะมีสิทธิ์สมัครเข้าร่วมโปรแกรม Polkadot Accelerator ของ Encode ซึ่งกินเวลานาน 10 สัปดาห์ โดยหลายโปรเจกต์ในกลุ่มนี้เป็นโปรเจกต์สำคัญของ Accelerator นี้อยู่แล้ว และทุกคนได้รับเชิญให้สมัครเข้าร่วมโครงการ [Grants Programme](https://subquery.network/grants) ของ SubQuery ที่เพิ่งประกาศเมื่อเร็ว ๆ นี้ด้วย

# เกี่ยวกับ SubQuery

[SubQuery](https://subquery.network/) เป็นศูนย์รวมข้อมูลไร้ศูนย์กลาง, Indexing & Querying เลเยอร์ระหว่างบล็อกเชน Layer-1 และแอปพลิเคชันที่ไร้ศูนย์กลาง บริการนี้ปลดล็อกข้อมูลและแปลงข้อมูลให้อยู่ในสถานะที่สามารถสืบค้นได้ เพื่อที่จะสามารถเป็นแอปพลิเคชั่นที่ง่ายต่อการใช้งาน ซึ่งจะช่วยให้นักพัฒนา DApp มุ่งเน้นไปที่แก่นของการใช้งาน (Use Case) และ front-end โดยไม่ต้องเสียเวลาไปกับการสร้าง back-end สำหรับการประมวลผลข้อมูลเอง เครือข่าย SubQuery ที่กำลังจะมีขึ้นนั้น จะอยู่ในรูปแบบของระบบการกระจายศูนย์ และสร้างโทเค็นให้กับระบบนิเวศ เพื่อให้ทุกคนมีส่วนร่วมในการเปลี่ยนแปลงข้อมูลในยุคของ web3 ได้อย่างรวดเร็ว

[Linktree](https://linktr.ee/subquerynetwork)  |  [Website](https://subquery.network/)  |  [Discord](https://discord.com/invite/78zg8aBSMG)  |  [Telegram](https://t.me/subquerynetwork)  |  [Twitter](https://twitter.com/subquerynetwork)  |  [Matrix](https://matrix.to/#/#subquery:matrix.org)  |  [LinkedIn](https://www.linkedin.com/company/subquery)  |  [YouTube](https://www.youtube.com/channel/UCi1a6NUUjegcLHDFLr7CqLw)
