# SubQuery ได้มีการเปิดตัว Testnet "The Frontier"

![](https://miro.medium.com/max/1400/1*zRR8l3aVZKth9Fw0rqL-lg.png)

วันนี้เรามีความยินดีเป็นอย่างยิ่งที่จะประกาศเปิดตัว testnet ของเรา "The Frontier" testnet ย่อมาจาก เครือข่ายทดสอบ (test network) ซึ่งหมายถึงเครือข่ายที่นักพัฒนาใช้เพื่อทดสอบโค้ดก่อนที่จะนำไปใช้กับเครือข่ายหลัก (หรือ Mainnet) ในกรณีของ SubQuery การเปิดตัว testnet ถือเป็นก้าวสำคัญในการพัฒนาของเรา เพื่อพัฒนาไปสู่การเปิดใช้งานบน mainnet อย่างเต็มรูปแบบ ซึ่งจะเกิดขึ้นพร้อมกับการลิสต์โทเค็นของเราบน centralised exchange

เพื่อที่จะรัน testnet ได้อย่างมีประสิทธิภาพ เราต้องการให้มันถูกทดสอบโดยผู้รันโหนดที่มีประสบการณ์ ผู้ซึ่งเชี่ยวชาญในการรันที่มีประสิทธิภาพสูงและการผลิตบล็อคที่สามารถสเกลได้ พร้อมทั้งมีการมอนิเตอร์และการรักษาความปลอดภัยของกระเป๋าเงิน/โครงสร้างพื้นฐาน ตั้งแต่ที่ [เราได้เชิญให้ indexer เข้าร่วม](./20211202-indexer-invitation.md) เราได้รับความสนใจอย่างล้นหลามจากผู้คนชุมชนของเรา และเราได้อนุมัติกลุ่มของ indexer กลุ่มแรกซึ่งจะได้รับคำเชิญให้เข้าร่วมในซีซั่นที่ 1 และ 2 ของ SubQuery Frontier

Indexer ของ SubQuery Network ได้ทำให้ SubQuery เปลี่ยนแปลงไปสู่การเป็นบริการแบบกระจายอำนาจ จากการที่พวกเขาจะเป็นโฮสต์และเป็นผู้จัดระเบียบข้อมูลบล็อคเชนบนโครงสร้างพื้นฐานของพวกเขาเอง เราคาดหวังว่าสิ่งนี้จะเพิ่ม Uptime ของ SubQuery ได้อีกมาก จัดเตรียมระบบ Redundancy ที่ดียิ่งขึ้น และเพิ่มประสิทธิภาพโดยการลด Latency

Ian He, CTO ของ SubQuery ได้กล่าวว่า _"SubQuery รู้สึกตื่นเต้นกับการเปิดตัว SubQuery Frontier Testnet และสิ่งที่แสดงถึงทั้งตัวเราและชุมชนที่ภักดีของเรา การเลือกใช้คำว่า "Frontier" มาเป็นชื่อ testnet ยังเป็นการบ่งบอกว่า เราเชื่อว่าเราอยู่ในการเติบโตของ Web3 และเราต้องการให้ indexer ก้าวข้ามขีดจำกัด"_

The Frontier Testnet จะเปิดตัวโดยแบ่งเป็นระยะที่เราเรียกว่า ซีซั่น เริ่มตั้งแต่วันที่ 11 เมษายน แต่ละซีซั่นจะใช้เวลา 2-3 สัปดาห์

- ซีซั่น 1 ระยะอัลฟา เป็นการทดสอบโดยฟีเจอร์ยังมีจำนวนจำกัด มีผู้เข้าร่วมไม่เกิน 30 คน
- ซีซั่น 2 เป็นการทดสอบเบต้าครั้งใหญ่ที่มีฟีเจอร์เพิ่มเติม พร้อมกับจำนวนผู้เข้าร่วมที่มากขึ้น
- ซีซั่น 3 เป็นการเปิด testnet สาธารณะอย่างเต็มรูปแบบ สำหรับการทดสอบโหลดและสเกล --- เปิดให้ทุกฝ่ายที่สนใจ

![](https://miro.medium.com/max/1400/1*oWnMXGqndf5539Gml7gf-Q.png)

testnet นั้นมีเป้าหมายเพื่อการพัฒนา และจะได้รับการปรับปรุงที่สำคัญในระหว่างซีซั่น รายละเอียดเพิ่มเติมอยู่ในเว็บไซต์เอกสารอ้างอิงของ SubQuery: https://university.subquery.network/

สำหรับข้อมูลเพิ่มเติม โปรด[ติดต่อทีมงานของเราใน Discord](https://discord.com/invite/78zg8aBSMG)

## เกี่ยวกับ SubQuery Network

[SubQuery](https://subquery.network)เป็นชุดเครื่องมือสำหรับนักพัฒนาบล็อกเชนที่ช่วยในการสร้างแอปพลิเคชัน Web3 แห่งอนาคต โปรเจกต์ SubQuery เป็น API ที่สมบูรณ์ในการจัดระเบียบและสืบค้นข้อมูลจากเชนเลเยอร์ 1 ปัจจุบัน เปิดให้บริการอยู่บน Polkadot, Substrate และ Avalanche การบริการด้านข้อมูลในลักษณะนี้ช่วยให้นักพัฒนาสามารถมุ่งเน้นไปที่กรณีการใช้งานหลักและ front-end โดยไม่ต้องเสียเวลาไปกับการสร้าง backend สำหรับการประมวลผลข้อมูลขึ้นมาเอง The SubQuery Network นำเสนอการใช้งานโซลูชันที่สามารถสเกลได้และเชื่อถือได้แบบเดียวกันนี้ แต่อยู่ในแนวทางการกระจายอำนาจอย่างสมบูรณ์

[ลิงก์ทรี](https://linktr.ee/subquerynetwork) | [เว็บไซต์](https://subquery.network/) | [ดิสคอร์ด](https://discord.com/invite/78zg8aBSMG) | [เทเลแกรม](https://t.me/subquerynetwork) | [ทวิตเตอร์](https://twitter.com/subquerynetwork) | [เมทริกซ์](https://matrix.to/#/#subquery:matrix.org) | [ลิงก์อิน](https://www.linkedin.com/company/subquery) | [ยูทูป](https://www.youtube.com/channel/UCi1a6NUUjegcLHDFLr7CqLw)
