# SubQuery จับมือร่วมกับ OneBlock+ เพื่อยกระดับองค์ความรู้นักพัฒนาในประเทศจีน

![](https://miro.medium.com/max/700/1*c1X5h-MEHHwjeqczDKvvCQ.png)

SubQuery ภูมิใจที่จะประกาศความร่วมมือกับ OneBlock+ เพื่อโปรโมต _Hero Course_ ของ SubQuery Academy ในประเทศจีน One Block+ พัฒนาหลักสูตรนักพัฒนา Substrate แห่งแรกของโลกร่วมกับวิศวกรจาก Parity Asia และได้รับการยอมรับว่าเป็นผู้นำด้านการศึกษาบล็อกเชนในจีนและทั่วโลก

Sam Zou ซีอีโอและผู้ก่อตั้ง SubQuery ให้ความเห็นว่า "OneBlock+ อยู่ในตำแหน่งที่ดีที่จะช่วยเหลือ SubQuery ด้านวิสัยทัศน์ในการมอบอำนาจให้นักพัฒนาทั่วโลก เนื่องจากพวกเขาเป็นผู้ดูแลคอมมูนิตี้นักพัฒนาบล็อกเชนที่ใหญ่ที่สุดในประเทศจีน เราตั้งตารอที่จะได้มีส่วนร่วมกับทีม OneBlock+ และนักพัฒนา Substrate ชาวจีนที่มีแรงจูงใจในการสร้าง dApp ชั้นนำที่จะเป็นการแสดงวิสัยทัศน์เกี่ยวกับอนาคตของ Web3ของเรา

คอมมูนิตี้ของ SubQuery เป็นคอมมูนิตี้ระดับโลกมาโดยตลอด และลูกค้าของ SubQuery จำนวนมากมาจากคอมมูนิตี้ Polkadot ที่กำลังรุ่งเรืองในประเทศจีน การส่งมอบหลักสูตรนี้ในประเทศจีนเป็นการทำให้เห็นการทุ่มเทของ SubQuery ในการสนับสนุนภาษาท้องถิ่นสำหรับคอมมูนิตี้ของเราทั่วโลก ขณะเดียวกัน เอกสารด้านเทคนิคของ SubQuery ทั้งหมดกำลังถูกแปลโดย[แอมบาสเดอร์ของ SubQuery](./20210713-Introducing-the-SubQuery-Ambassador-Program.md)

SubQuery เพิ่งทำการเปิดตัว SubQuery Academy เพื่อเพิ่มทักษะให้นักพัฒนาบล็อกเชนทั่วโลก โดยเฉพาะอย่างยิ่งในด้านการทำดัชนีข้อมูลในระบบนิเวศของ Polkadot _Hero Course_ ถูกออกแบบมาเพื่อเพิ่มทักษะและส่งเสริมนักพัฒนาในระบบนิเวศ SubQuery โดยจะจัดเตรียมโปรแกรมแบบแยกระดับให้ เนื้อหาของโปรแกรมนี้จะสอนนักพัฒนาบล็อกเชนที่มีความมุ่งมั่นตั้งแต่ระดับเริ่มต้นไปจนถึงระดับสูง ในบทเรียนแยกระดับ 6 บท

เนื้อหาในวิดีโอมาพร้อมกับบทช่วยสอนที่เป็นตัวอักษร สไลด์ แล็บเวิร์กบุ๊กและลิงก์ที่จะนำไปยังที่เก็บโค้ดที่สมบูรณ์แล้วบน GitHub  หลักสูตรนี้ถูกออกแบบมาเพื่อให้นักพัฒนาซอฟต์แวร์จากที่ไม่รู้เกี่ยวกับ SubQuery เลยจนกลายเป็นผู้เชี่ยวชาญในการสร้างแหล่งข้อมูลของ SubQuery สำหรับแอปพลิเคชันบล็อกเชนใหม่ของพวกเขา รวมถึงการพัฒนาโปรเจ็กต์ SubQuery ที่ซับซ้อนและ[การปรับใช้ในโปรเจ็กต์ SubQuery](https://project.subquery.network/)

Yaxun ผู้ก่อตั้ง OneBlock+ กล่าวว่า _"เรารู้สึกภูมิใจที่ได้เป็นพาร์ทเนอร์ด้านการศึกษาอย่างเป็นทางการของ SubQuery ในประเทศจีน ด้วยการฝึกอบรมนักพัฒนา Substrate กว่า 1,500 9oในประเทศจีน เรารู้สึกตื่นเต้นที่จะแนะนำให้พวกเขาได้รู้จักกับตัวทำดัชนีข้อมูลระดับแนวหน้าในระบบนิเวศ Polkadot. SubQuery เป็นโครงสร้างพื้นฐานสำหรับนักเรียนของเราที่ใช้ในการเรียนรู้และสร้าง dApp”_

“Hero Course” ได้รับการแปลเป็นภาษาจีนและส่งให้ผ่านทาง WeChat OneBlock+ จะให้การสนับสนุนเพิ่มเติมแก่ผู้เรียนผ่านทาง "Office Hour" รายสัปดาห์บนแพลตฟอร์มการประชุมของ Tencent

ในรอบแรกของหลักสูตรจะมีขึ้นตั้งแต่วันที่ 10 มกราคม 2022 โดยในการเตรียมการ OneBlock+ จะจัดเวิร์กชอปด้านเทคนิคในเดือนธันวาคม พ.ศ. 2564 โดยเป็นส่วนหนึ่งของโปรแกรม Substrate Saturday รายละเอียดเกี่ยวกับวันที่ ที่จะจัดเวิร์กชอปจะถูกเผยแพร่ในช่อง [Discord ของ SubQuery](https://discord.com/invite/78zg8aBSMG) ในระหว่างนี้ คุณสามารถ[เรียนรู้เพิ่มเติมเกี่ยวกับ SubQuery ผ่าน SubQuery Academy](https://subquery.coassemble.com/unlock/dOKZW6O#/)

## เกี่ยวกับ OneBlock+

OneBlock+ เป็นคอมมูนิตี้นักพัฒนาบล็อกเชนแห่งแรกและใหญ่ที่สุดในประเทศจีน. ที่ OneBlock+ เราให้การสนับสนุนอย่างเต็มที่แก่สำหรับนักพัฒนา โดยการให้การศึกษาด้าน Substrate และช่วยแนะนำเส้นทางอาชีพให้กับพวกเขา เราจัดงาน Polkadot Hackathon ในทุกฤดู เพื่อดึงดูดนักพัฒนาระดับแนวหน้ามาสร้างและรังสรรค์สิ่งใหม่ๆ เพื่อให้ระบบนิเวศรุ่งเรืองขึ้น นอกจากเป็นผู้รวบรวมทรัพยากรเทคโนโลยีของจีนแล้ว OneBlock+ ยังเป็นพาร์ทเนอร์กับนักพัฒนา คอมมูนิตี้ นักธุรกิจชั้นนำ และกับสื่อที่มีข้อมูลเชิงลึกทางธุรกิจและประสบการณ์ในอุตสาหกรรมบล็อกเชน เพื่อจัดเตรียมธุรกิจ เช่น หลักสูตรด้านเทคโนโลยี การกระจายข่าว AMA และกิจกรรมออฟไลน์สำหรับอุตสาหกรรมบล็อกเชน. ต้องการสร้างโลกของ crypto ร่วมกันไหม? มาเข้าร่วมกับเราวันนี้!

| [Twitter](https://mobile.twitter.com/oneblock_) | [Medium](https://medium.com/@OneBlockplus?p=5a6193755f9b) | [Discord](https://discord.gg/5aWx6Rch) | [Telegram](https://t.me/oneblock_dev) |

## เกี่ยวกับ SubQuery

[SubQuery](https://subquery.network/) คือผู้รวบรวมข้อมูลแบบกระจายอำนาจ การจัดทำดัชนีและเลเยอร์การสืบค้นระหว่างบล็อคเชนเลเยอร์ 1 และแอปพลิเคชันที่กระจายอำนาจ. โปรโตคอลจะแยกแยะความแตกต่างของข้อมูลบนบล็อกเชนด้วย SubQuery SDK ทำให้นักพัฒนาสามารถมุ่งเน้นไปที่การปรับใช้ผลิตภัณฑ์หลักของตนเอง โดยไม่ต้องเปลืองแรงไปกับเทคโนโลยีแบ็กเอนด์ที่ต้องสร้างขึ้นเอง

​​[Linktree](https://linktr.ee/subquerynetwork) | [Website](https://subquery.network/) | [Discord](https://discord.com/invite/78zg8aBSMG) | [Telegram](https://t.me/subquerynetwork) | [Twitter](https://twitter.com/subquerynetwork) | [Matrix](https://matrix.to/#/#subquery:matrix.org) | [LinkedIn](https://www.linkedin.com/company/subquery) | [YouTube](https://www.youtube.com/channel/UCi1a6NUUjegcLHDFLr7CqLw)
