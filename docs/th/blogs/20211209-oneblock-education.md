# SubQuery จับมือร่วมกับ OneBlock+ เพื่อยกระดับองค์ความรู้นักพัฒนาบล็อกเชนในประเทศจีน

![](https://miro.medium.com/max/700/1*c1X5h-MEHHwjeqczDKvvCQ.png) SubQuery มีความภาคภูมิใจที่จะประกาศความร่วมมือกับ OneBlock+ เพื่อที่จะโปรโมต _Hero Course_ ของ SubQuery Academy ในประเทศจีน โดย One Block+ นั้นเป็นผู้พัฒนาหลักสูตร Substrate developers เป็นรายแรกของโลกด้วยความร่วมมือกับเหล่าวิศวกรจาก Parity Asia และได้รับการยอมรับว่าพวกเขานั้นเป็นผู้นำด้านการศึกษาบล็อกเชนทั้งในประเทศจีนและทั่วโลก

Sam Zou ซีอีโอและผู้ก่อตั้ง SubQuery ได้ให้ความเห็นไว้ว่า  _"OneBlock+ นั้นเป็นตัวเลือกที่เหมาะสมที่จะช่วยส่งเสริมวิสัยทัศน์ของ SubQuery ในการยกระดับนักพัฒนาทั่วโลก เนื่องจากพวกเขาเป็นผู้ดูแลชุมชนนักพัฒนาบล็อกเชนที่ใหญ่ที่สุดในประเทศจีน พวกเราตั้งตารอที่จะได้ร่วมงานกับทีม OneBlock+ และช่วยกันผลักดันให้นักพัฒนา Substrate จากประเทศจีนสร้าง dApps ชั้นนำที่แสดงให้เห็นถึงมุมมองของเราเกี่ยวกับอนาคตของ Web3”_

ชุมชนของ SubQuery นั้นเป็นชุมชนในระดับสากล มีลูกค้าของเราจำนวนมากที่มาจากชุมชนของ Polkadot ที่เจริญเติบโตอย่างรวดเร็วในประเทศจีน การนำหลักสูตรนี้ไปใช้ในประเทศจีนจึงเป็นการแสดงให้เห็นถึงความทุ่มเทของ SubQuery ในการสนับสนุนภาษาท้องถิ่นสำหรับชุมชนของเราทั่วทั้งโลก ซึ่งในขณะนี้เอกสารทางเทคนิคทั้งหมดของ SubQuery กำลังได้รับการแปลภาษาโดยเหล่า [SubQuery Ambassadors](https://subquery.medium.com/introducing-the-subquery-ambassador-program-aa82613ab804).

ไม่นานมานี้ SubQuery ได้เปิดตัว SubQuery Academy โดยมีเป้าหมายเพื่อเพิ่มทักษะนักพัฒนาบล็อกเชนทั่วโลก โดยเฉพาะอย่างยิ่งในด้านการทำดัชนีข้อมูล (data indexing) ในระบบนิเวศของ Polkadot ซึ่ง _Hero Course_ นั้นได้รับการออกแบบเพื่อเสริมทักษะและเพิ่มขีดความสามารถให้กับนักพัฒนาในระบบนิเวศของ SubQuery ด้วยโปรแกรมการสอนที่แบ่งแยกเป็นบทย่อยๆ เนื้อหาการสอนในโปรแกรมนี้จะสามารถยกระดับนักพัฒนาบล็อกเชนตั้งแต่ระดับเริ่มต้นไปจนถึงระดับสูงภายใน 6 บทเรียน

เนื้อหาในวิดีโอจะมาพร้อมกับเอกสารตามบทเรียน, สไลด์, แล็บเวิร์กบุ๊ก, และลิงก์ไปยังโค้ดที่เสร็จสมบูรณ์ใน GitHub หลักสูตรนี้ถูกออกแบบมาเพื่อทำให้นักพัฒนาที่ไม่มีความรู้เกี่ยวกับ SubQuery มาก่อนเลย เปลี่ยนเป็นผู้เชี่ยวชาญในการสร้างแหล่งข้อมูลด้วย SubQuery บนแอปพลิเคชันบล็อกเชนใหม่ๆของพวกเขา ซึ่งยังรวมไปถึงการพัฒนาโปรเจกต์ของ SubQuery ที่มีความซับซ้อนและ[นำไปปรับใช้ SubQuery กับโปรเจกต์อื่นๆด้วย](https://project.subquery.network/)

Yaxun ผู้ก่อตั้ง OneBlock+ ได้กล่าวว่า _“เราภูมิใจที่ได้เป็นพันธมิตรทางด้านการศึกษาอย่างเป็นทางการกับ SubQuery ในประเทศจีน โดยพวกเราได้ฝึกอบรมนักพัฒนา Substrate ไปกว่า 1,500 รายในประเทศจีน เรารู้สึกตื่นเต้นที่จะได้แนะนำให้พวกเขารู้จักกับตัวตัวจัดดัชนีข้อมูล (data indexer) ชั้นนำในระบบนิเวศของ Polkadot โดย SubQuery นั้นจะมาเป็นโครงสร้างพื้นฐาน (infrastructure) เพื่อให้นักเรียนของเราสามารถเรียนรู้และสร้าง dApps ที่มีนวัตกรรมใหม่ๆได้”_

“Hero Course” ที่มีอยู่ในปัจจุบันได้รับการแปลเป็นภาษาจีนเรียบร้อยแล้ว โดยจะส่งหาผู้เรียนผ่านทาง WeChat และ OneBlock+ จะเพิ่มช่องทางการเรียนรู้ให้กับผู้เรียนผ่านทาง "Office Hours" รายสัปดาห์บนแพลตฟอร์มของ Tencents

เซสชั่นแรกของหลักสูตรจะมีขึ้นในวันที่ 10 มกราคม พ.ศ. 2565 และเพื่อการเตรียมความพร้อม OneBlock+ จะมีการจัดเวิร์กชอปด้านเทคนิคแบบ live ในเดือนธันวาคม พ.ศ. 2564 โดยจะเป็นส่วนหนึ่งของโปรแกรม Substrate Saturday ตามปกติ ข้อมูลเพิ่มเติมเกี่ยวกับวันและเวลาจะถูกเผยแพร่ใน [ช่องดิสคอร์ตของ SubQuery ](https://discord.com/invite/78zg8aBSMG) ในระหว่างนี้ คุณสามารถ[เรียนรู้เพิ่มเติมเกี่ยวกับ SubQuery ผ่าน SubQuery Academy](https://subquery.coassemble.com/unlock/dOKZW6O#/) ได้

---

## เกี่ยวกับ OneBlock+

OneBlock+ เป็นชุมชนนักพัฒนาบล็อกเชนแห่งแรกและใหญ่ที่สุดในประเทศจีน โดย OneBlock+ เราให้การสนับสนุนอย่างเต็มที่สำหรับนักพัฒนาด้วยการศึกษา substrate และสร้างเป้าหมายเส้นทางอาชีพของพวกเขาต่อไป เราจัดงาน Polkadot Hackathons ทุกฤดูกาลเพื่อดึงดูดนักพัฒนาระดับแนวหน้ามาสร้างและสร้างสรรค์สิ่งใหม่ ๆ เพื่อความเจริญเติบโตของระบบนิเวศ ในฐานะผู้รวบรวมทรัพยากรเทคโนโลยีของจีนที่มากขึ้น OneBlock+ ยังเป็นพันธมิตรกับนักพัฒนา ชุมชน นักธุรกิจชั้นนำ และสื่อหลักที่มีข้อมูลเชิงลึกทางธุรกิจและประสบการณ์ในอุตสาหกรรมบล็อกเชนเพื่อจัดเตรียมธุรกิจ เช่น หลักสูตรเทคโนโลยี การกระจายข่าว AMA และกิจกรรมออฟไลน์สำหรับอุตสาหกรรม. ต้องการสร้างโลกของ crypto ร่วมกันกับเราหรือไม่? มาร่วมกับเราวันนี้!

|  [ทวิตเตอร์](https://mobile.twitter.com/oneblock_)  |  [Medium](https://medium.com/@OneBlockplus?p=5a6193755f9b) |  [ดิสคอร์ต](https://discord.gg/5aWx6Rch)  |  [เทเลแกรม](https://t.me/oneblock_dev)  |

## เกี่ยวกับ SubQuery

[SubQuery](https://subquery.network/) คือการรวมข้อมูลที่กระจายอำนาจ การจัดทำดัชนี & การค้นหาเลเยอร์ระหว่างบล็อคเชนของ Layer-1 และแอปพลิเคชันที่กระจายอำนาจ โปรโตคอล SubQuery จะจัดเรียงข้อมูลบล็อคเชนที่ไม่มีความเป็นระเบียบด้วย SDK ของ SubQuery ทำให้เหล่านักพัฒนาสามารถโฟกัสไปกับการปรับใช้ผลิตภัณฑ์หลักของเขา โดยไม่ต้องเสียแรงไปกับการใช้เทคโนโลยีหลังบ้าน (backend) โดยไม่จำเป็น

[Linktree](https://linktr.ee/subquerynetwork)  |  [เว็ปไซต์](https://subquery.network/)  |  [ดิสคอร์ต](https://discord.com/invite/78zg8aBSMG)  |  [เทเลแกรม](https://t.me/subquerynetwork)  |  [ทวิตเตอร์](https://twitter.com/subquerynetwork)  |  [Matrix](https://matrix.to/#/#subquery:matrix.org)  |  [LinkedIn](https://www.linkedin.com/company/subquery)  |  [ยูทูป](https://www.youtube.com/channel/UCi1a6NUUjegcLHDFLr7CqLw)
