# SubQuery ขอร่วมแสดงความยินดีกับผู้ชนะการแข่งขันในกิจกรรม Gitcoin GR 12 Hackathon

![](https://miro.medium.com/max/1400/1*MnMY9j3nasex9_9MNHUPtA.png)

SubQuery ซึ่งเป็นโซลูชันในการจัดเก็บและดึงข้อมูลชั้นนำบนเครือข่าย Polkadot มีความยินดีที่จะประกาศผู้ชนะ[กิจกรรมการแข่งขัน Gitcoin GR 12 Hackathon ที่ได้จัดไปครั้งล่าสุด](https://gitcoin.co/hackathon/gr12?org=subquery) โดย Gitcoin นั้น ถือเป็นที่ยอมรับว่าเป็นหนึ่งในคอมมูนิตี้ของนักพัฒนาที่โดดเด่น ด้วยการมุ่งเน้นและให้ความสำคัญกับการสร้างคอมมูนิตี้และแอปพลิเคชันสำหรับ Web3 [จากการร่วมมือระหว่าง SubQuery กับ Gitcoin เมื่อเดือนธันวาคมที่ผ่านมานี้](https://subquery.medium.com/subquery-announces-gitcoin-hackathon-16c9d18753a) ได้มีการสนับสนุนกิจกรรมการแข่งขันทั้ง 5 กิจกรรม ซึ่งมีมูลค่าถึง 37,000 ดอลลาร์สหรัฐ (ถือเป็นเงินรางวัลรวมที่เยอะที่สุดในกิจกรรมการแข่งขัน) เพื่อเป็นการเชิญชวนให้เหล่านักพัฒนาได้มาสร้างเครื่องมือ, แดชบอร์ด รวมไปถึงขยายการใช้งาน SubQuery ไปยัง Layer-1 อื่นๆ

โดยการแข่งขัน Hackathon ได้มีการจัดขึ้นช่วงวันที่ 1-16 ธันวาคม 2021 ที่ผ่านมา ด้วยการร่วมสนับสนุนและสมทบเงินรางวัลมากมายจากโปรเจกต์ชั้นนำต่างๆ อาทิ Moonbeam, Astar และ Acala ซึ่งรางวัลจะถูกมอบให้กับผู้เข้าแข่งขันที่ทำโปรเจกต์ได้สำเร็จตามมาตรฐานที่ได้มีการตั้งไว้ รวมไปถึงผู้เข้าแข่งขันที่นำเสนอไอเดียได้สร้างสรรค์มากที่สุด หรือใครก็ตามที่ได้ทำการแก้ปัญหาส่วนต่างๆ เพื่อปรับปรุงระบบ Core ของ SubQuery SDK ให้ดียิ่งขึ้น โดยรายละเอียดแต่ละกิจกรรมสามารถสรุปสั้น ๆ ได้ตามด้านล่างนี้:

- [สร้าง Block explorer แบบรวมศูนย์ที่รวมข้อมูลเชิงลึกต่างๆ ของ Substrate และ EVM จาก Moonbeam และ Astar เข้ามาไว้ด้วยกันเพื่อให้ง่ายต่อการใช้งานแอปพลิเคชัน](https://gitcoin.co/issue/subquery/grants/1) — 12,000 ดอลลาร์สหรัฐ [สนับสนุนโดย Moonbeam และ Astar]
- [สร้างแดชบอร์ดที่เป็นศูนย์กลาง DeFi ที่มีแรงบันดาลใจมาจาก Zapper.fi หรือ defisaver.com](https://gitcoin.co/issue/subquery/grants/2) — 8,000 ดอลลาร์สหรัฐ [สนับสนุนโดย Acala]
- [สร้างแดชบอร์ดแสดงกระบวนการตรวจสอบความถูกต้องของธุรกรรมสำหรับเครือข่าย (Staking) ที่แสดงทางเลือกการ Stake ที่ดีที่สุดทั่วทั้งเครือข่าย Polkadot และบน Parachain ต่างๆ](https://gitcoin.co/issue/subquery/grants/3) — 3,000 ดอลลาร์สหรัฐ
- [สร้าง Marketplace explorer สำหรับ NFT ที่ใช้โปรโตคอล RMRK ทั้งหมด](https://gitcoin.co/issue/subquery/grants/4) — 2,000 ดอลลาร์สหรัฐ
- [ขยายบริการ @subql/node เพื่อจัดทำดัชนีข้อมูล (Index) จากหนึ่งไปยังอีก Layer 1](https://gitcoin.co/issue/subquery/grants/5) — 12,000 ดอลลาร์สหรัฐ

## Block Explorer ที่รวม EVM และ Substrate เข้าด้วยกัน

ระบบนิเวศ Polkadot/Kusama ประกอบไปด้วยบล็อกเชนต่างๆ (เรียกว่า พาราเชน) ซึ่งถูกสร้างขึ้นโดยใช้ Substrate ที่ใช้ Substrate API อย่างไรก็ตาม บางพาราเชน อย่างเช่น Moonbeam และ Astar ที่มีความสามารถในการใช้งานร่วมกันกับ Ethereum ได้อย่างราบรื่นนั้น กลับมีองค์ประกอบอย่าง EVM ที่ทำงานเข้ากันได้อย่างสมบูรณ์ ซึ่งการมีความสามารถในการมองเห็นข้อมูลทั้งใน Substrate และ EVM ได้อย่างพร้อมกัน ยังถือเป็นความท้าทายในปัจจุบัน ส่งผลให้เกิดประสบการณ์สองอย่างที่แยกจากกันภายใน Moonbeam และ Moonriver โดยคุณต้องเลือกฝั่งใดฝั่งหนึ่ง ระหว่างฝั่ง Substrate (เช่น Subscan) กับฝั่ง EVM (เช่น Moonscan & Blockscout)

ซึ่งความท้าทายนี้ได้ถูกวาดเอาไว้เพื่อที่จะสื่อถึงโอกาสอันยิ่งใหญ่ในการที่จะสร้างพื้นที่ที่ทำให้เห็นภาพรวมทั้งหมดของธุรกรรมหรือสิ่งที่เกิดขึ้นภายในบัญชีนั้นๆ ยกตัวอย่างเช่น มีความต้องการที่จะดูทั้งกระบวนการตรวจสอบความถูกต้องของธุรกรรม (Staking), การดำเนินการต่างๆ ที่เกิดขึ้น รวมไปถึงการถ่ายโอน ERC20 ในหน้าแสดงผลหน้าเดียว (User Interface) โดยสิ่งนี้จะเป็นแอปพลิเคชันที่จะถูกใช้งานอย่างเป็นประจำ จากคอมมูนิตี้ขนาดใหญ่ทั้งภายใน Moonbeam, Astar และพาราเชนอื่นๆ อีกมากมายที่สามารถเข้ากันได้กับ EVM ซึ่งกำลังจะมีการเปิดตัว

![](https://miro.medium.com/max/1400/0*b_o0NDpJOCv0QvXS)

ผู้ที่ชนะใน[กิจกรรมการแข่งขันนี้](https://gitcoin.co/issue/subquery/grants/1/10002717200027175) คือคุณ @bizzyvinci [ซึ่งได้สร้าง Frontend explorer ที่เผยแพร่อยู่บน Heroku](https://moonriver-explorer.herokuapp.com/) โดยจริง ๆ แล้วขอบเขตของเนื้องานที่จะต้องทำในกิจกรรมนี้มันยิ่งใหญ่มาก จึงไม่ใช่เรื่องน่าแปลกใจหากมันอาจจะยังเสร็จไม่สมบูรณ์ 100% แต่เราก็รู้สึกตื่นเต้นที่จะสนับสนุนความก้าวหน้าของนวัตกรรมที่จะมาพลิกเกมนี้และช่วยขยายไปยังเครือข่ายที่ใช้ EVM อื่น ๆ

โดยคุณ @bizzyvinci ได้กล่าวว่า: “ผมได้สร้าง [Moonriver Explorer](https://moonriver-explorer.herokuapp.com/) และมันถือเป็นประสบการณ์ที่สุดยอดมาก ขั้นตอนแรกคือการเรียนรู้เกี่ยวกับ SubQuery และพวกเขามีเอกสารข้อมูลต่างๆ ที่ยอดเยี่ยม ซึ่งมาพร้อมกับเทมเพลตที่จัดเก็บต่างๆ โดยเอกสารนี้จะครอบคลุมไปถึงทุกอย่างที่จะต้องใช้ตั้งแต่เริ่มต้นไปจนถึงการชี้แจ้งรายละเอียดต่างๆ ในแต่ละด้านเป็นอย่างดี เช่น ไฟล์ Manifest, graphql schema และอื่นๆ เป็นต้น”

## แดชบอร์ด DeFi ของ Karura/Acala

Acala และ Karura แสดงให้เห็นถึงวิสัยทัศน์อันยิ่งใหญ่ในอนาคตของการเป็น DeFi ดังนั้นจึงถือเป็นโอกาสครั้งสำคัญที่จะสร้างเครื่องมือที่มีคุณค่าให้กับระบบนิเวศ โดยกิจกรรมการแข่งขันนี้ต้องการที่จะให้นักพัฒนาสร้างเครื่องมือ DeFi ให้กับคอมมูนิตี้ของ Karura/Acala ที่ได้รับแรงบันดาลใจมาจาก [Zapper fi](http://zapper.fi/) และ [defisaver.com](http://defisaver.com/) ซึ่งถือเป็นการยกระดับการบริการจัดทำดัชนีข้อมูลของ SubQuery

และผู้ชนะการแข่งขันของ[กิจกรรมนี้](https://gitcoin.co/issue/subquery/grants/2/100027176)คือ Web3Go ซึ่งได้สร้างบทสรุปของ [Acala's Collateral Debt Positions (CDPs)](https://web3go.xyz/#/CDPDetail)ไว้ได้ดีมาก โดยสำหรับผู้ใช้งานที่ต้องการจะ mint เหรียญ kUSD บน Karura นั้น จะต้องทำการฝากโทเค็นที่เป็นหนึ่งในสินทรัพย์หลักประกันที่ยอมรับได้ก่อน (เช่น KSM) เมื่อผู้ใช้งานทำการฝากเรียบร้อยแล้ว ค่าพารามิเตอร์อัตราส่วนของหลักประกันขั้นต่ำจะเป็นตัวกำหนดจำนวนขั้นต่ำของหลักประกันที่จะต้องใช้เพื่อ mint kUSD และหากราคาตลาดของสินทรัพย์หลักประกันของ CDP ลดลงต่ำพอ อาจทำให้ CDP นั้นได้รับการพิจารณาว่า "ไม่ปลอดภัย"

![](https://miro.medium.com/max/1400/0*l7GA1axntiHCINRM)

โดยอินเตอร์เฟซของ Web3Go จะแสดงรายการ CDP Position ทั้งหมดอย่างชัดเจน ไม่ว่าจะเป็นทั้งอัตราส่วนและสถานะที่ปลอดภัยของผู้ใช้งาน นอกจากนี้แต่ละ Position ยังให้ข้อมูลเกี่ยวกับประวัติ Position และช่วยให้คนอื่นๆ สามารถตรวจสอบเครื่องมือทางการเงินได้อย่างง่ายดายอีกด้วย <iframe width="560" height="315" src="https://www.youtube.com/embed/hc3YDjv6dkk" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen mark="crwd-mark"></iframe>

## แดชบอร์ดการ Stake ของเครือข่าย Polkadot

การ Stake นั้นถือเป็นกลไกในการนำโทเค็น DOT และ KSM ของคุณไปใช้ในการตรวจสอบธุรกรรมรูปแบบหนึ่ง แต่ในปัจจุบัน UX สำหรับการ Stake นั้นยังยากที่จะทำความเข้าใจ ซึ่งเป็นผลให้ผู้ใช้งานส่วนใหญ่ไม่เลือกที่จะศึกษา

ซึ่งวัตถุประสงค์ของกิจกรรมนี้คือ การรวมข้อมูลที่จัดเก็บในเครือข่าย (On-chain data) เข้ากับประสบการณ์ของผู้ใช้ที่ใช้งานง่าย เพื่อช่วยให้ผู้ใช้เข้าใจผลตอบแทนโดยประมาณที่ดีที่สุดจากการ Stake ด้วยการเปรียบเทียบกับประสิทธิภาพในอดีตของ Validator และแสดงให้ผู้ใช้เห็นว่าผลตอบแทนที่พวกเขาจะได้รับจากการลงทุนนั้นเป็นเช่นไร

คุณ Ashik ได้สร้าง [PolkStakes ซึ่งเป็นเว็บไซต์จัดอันดับ Validator ของ Polkadot](https://polkstakes.vercel.app/) ที่นำข้อมูลของ Validator ทั้งหมดมาแสดงเป็นรายชื่อ Validator ใน Polkadot โดยได้รับการจัดระเบียบเป็นอย่างดี จากการให้คะแนนของ PolkStake เอง (วัดจากประสิทธิภาพในอดีต, ค่าคอมมิชชัน, การจ่ายเงิน, รางวัลจากการ Stake และอื่นๆ) ซึ่งนับว่าเป็น UI ที่ดูง่ายและสบายตาที่ทำให้พวกเราประทับใจเป็นอย่างมาก

![](https://miro.medium.com/max/1400/0*Kaho31-nn-ly8tFS)

“_Subquery ช่วยทุ่นแรงในการจัดทำดัชนีข้อมูลที่จัดเก็บอยู่ในบนเครือข่ายด้วยตัวของมันเอง เนื่องจาก Subquery มี graphql endpoint จึงทำให้เราสามารถ Query ข้อมูลที่ต้องการออกมาได้อย่างง่ายดาย ซึ่งมันช่วยแบ่งเบาภาระในการดูแลระบบหลังบ้าน (backend) และฐานข้อมูล และในตอนนี้การรวมข้อมูลเพื่อคำนวณการจัดอันดับของ Polkstakes บน UI นั้นได้เสร็จเรียบร้อยแล้ว ซึ่งข้อมูลเหล่านี้จะต้องถูกย้ายไปที่ SubQuery นอกจากนี้ ข้อมูลที่มีการจัดเรียงยังต้องมีการจัดทำและแสดงผลออกมาให้เข้าใจง่ายมากยิ่งขึ้น รวมไปถึงยังต้องมีการเพิ่มการคาดการณ์ผลตอบแทนโดยประมาณ ให้มีความแม่นยำเพิ่มมากขึ้นอีกด้วย_” — Ashik จาก Polkdata กล่าว

ทีมงาน SubVis ที่มากไปด้วยความสามารถยังได้สร้าง[แดชบอร์ดการ Stake Polkadot ที่งดงามขึ้น](https://polkadot-staking-dashboard.vercel.app/) ซึ่งแสดงทั้งข้อมูลสถิติการ Stake ทั้งหมดและแสดงประสิทธิภาพของ Validator ในพื้นที่เดียว โดยฟีเจอร์การ Stake ใหม่ๆ นั้นได้ร่วมอยู่บนหน้าเพจที่มีการประมูลและ Crowdloan ที่ทาง SubVis รู้จักกันดี

![](https://miro.medium.com/max/1400/0*uPDQdMug2JaZwMbA)

ในที่สุด Web3Go ก็ได้ก้าวไปอีกขั้นด้วยสถิติข้อมูลการ Stake บน Moonriver ซึ่งให้แม้กระทั่งข้อมูลที่เกี่ยวกับผู้เข้าร่วม Stake (Delegator) ในแต่ละ Collator, ข้อมูลประวัติรางวัลย้อนหลังที่ได้รับจากแต่ละ Collator รวมไปถึงการดำเนินการต่างๆ ของ Collator ที่เกิดขึ้น นอกจากนี้ยังให้ประโยชน์เพิ่มเติมคือสามารถแสดงประวัติการ Stake ของกระเป๋าแต่ละบุคคลได้

![](https://miro.medium.com/max/1400/0*jQgOnvcaXt6cprJR)

## RMRK NFT Marketplace Explorer

RMRK เป็นโปรโตคอลขั้นสูงของชุดเลโก้ NFT ซึ่งสร้าง NFT ที่เป็นมากกว่า jpeg โดยทางทีมของ RMRK กำลังนำมาตรฐานใหม่ของ NFT มาสู่ระบบนิเวศ DOT และเป็นผู้นำในการสร้าง NFT ที่ล้ำหน้ามากยิ่งขึ้น

โดยกิจกรรมการแข่งขันนี้ต้องการให้มีการสร้างแดชบอร์ดซึ่งมีรายละเอียดในการติดตามความก้าวหน้าของ RMRK ที่เกิดขึ้นทั้งหมด (อาจจะโฟกัสไปที่ [Kanarias](https://kanaria.rmrk.app/)) รวมถึงการถ่ายโอนต่างๆ, ข้อมูลประวัติที่เกี่ยวข้องกับอารมณ์หรือการแสดงอารมณ์และอื่นๆ ใน RMRK2 โดยแดชบอร์ดนี้จะต้องใช้โปรเจกต์ SubQuery ในการโฟกัสไปที่ RMRK2

และผู้ชนะการแข่งขันใน[กิจกรรมนี้](https://gitcoin.co/issue/subquery/grants/4/100027174)คือ Web3Go ซึ่งถือเป็นอีกหนึ่งแดชบอร์ดที่มีความยอดเยี่ยมที่เรียกว่า [NFT Garden](https://web3go.xyz/#/NFTProfiler) โดย NFT Garden จะประกอบไปด้วยรายละเอียดเชิงลึกเกี่ยวกับ NFT แต่ละคอลเลกชัน เช่น ราคาเฉลี่ย ปริมาณ ช่วงราคาต่างๆ รวมไปถึงธุรกรรมทั้งหมดในแต่ละชิ้นงาน อีกทั้งยังมีการแสดงภาพข้อมูลที่น่าสนใจเกี่ยวกับลักษณะพิเศษทั้งหมดภายใน NFT

![](https://miro.medium.com/max/1400/0*1_mUnNIBYI84G_qs)

“_ตั้งแต่เริ่มก่อตั้ง Web3Go เราได้ใช้ SubQuery เป็นโครงสร้างพื้นฐานในการจัดทำดัชนีข้อมูลมาโดยตลอด ซึ่งชุดพัฒนาที่จัดหาให้โดย SubQuery นั้น ได้พิสูจน์แล้วว่ามีความเหมาะสมมากกับทีมของเราทั้งในด้านการพัฒนา การนำไปปรับใช้ (Deploy) และในการอัปเกรดโปรเจกต์ต่างๆ ได้อย่างรวดเร็ว ซึ่งถือเป็นกุญแจสำคัญที่นำไปสู่ผลลัพธ์ที่ดีของพวกเราในกิจกรรม Gitcoin Hackathon ครั้งนี้ โดยในขั้นตอนต่อไป เราจะใช้ Subquery เพื่อพัฒนาแดชบอร์ดสำหรับโปรเจกต์ทั้งหมดบนพาราเชนของ Polkadot & Kusama นอกจากนี้ยังรวมไปถึง Defi, NFT และโทเค็น!_” Hao Ding จาก Web3Go กล่าว

## ขยายการใช้งาน SubQuery ไปยัง Layer-1 อื่นๆ

SubQuery เป็นโปรเจกต์บน Polkadot ซึ่ง Polkadot นั้นเป็นบ้านของเรา และตลอดระยะเวลาที่ผ่านมาเราได้ทำงานอย่างหนักเพื่อที่จะสร้างความสัมพันธ์ในระบบนิเวศนี้ โดยเราเชื่อในอนาคตของ Multi-chain จากที่เรารู้กันดีว่ากำลังจะมีบล็อกเชนต่าง ๆ มากมายที่จะมาทำงานร่วมกันเพื่อแก้ปัญหาต่าง ๆ ซึ่งมีความแตกต่างกันไป ดังนั้นแผนระยะยาวของเราจึงเป็นการนำ SubQuery มาปรับใช้ให้เข้ากับบล็อกเชนอื่น ๆ ที่ในปัจจุบันยังไม่มีโซลูชันการจัดทำดัชนี เพื่อช่วยให้นักพัฒนาได้สร้าง dApps ใหม่ ๆ ขึ้น

โดยผู้ชนะใน[การแข่งขันกิจกรรมที่มีมูลค่า 12,000 เหรียญสหรัฐนี้](https://gitcoin.co/issue/subquery/grants/5/100027175) คือคุณ Naveen ซึ่งได้ขยายการใช้งาน SubQuery ในการจัดทำดัชนี (Index) บน Terra ซึ่งสิ่งนี้ได้ถูกนำไปใช้ในการแผ่ขยายแพ็คเกจโหนดของการใช้งาน subql อย่างเป็นทางการไปยังการจัดดัชนี (Index) บน Terra โดยคุณ Naveen ยังคงดำเนินการเกี่ยวกับเรื่องนี้ต่อไป และเราสามารถติดตามข่าวเกี่ยวกับแผนการต่างๆ ของ SubQuery ในการสนับสนุนเชนอื่นๆ ของ Layer 1 ที่นอกเหนือจาก Polkadot ได้เลยในเร็วๆ นี้ <iframe width="560" height="315" src="https://www.youtube.com/embed/K_pjh5OC95A" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen mark="crwd-mark"></iframe>

“_ผมได้ศึกษากลุ่มของ Indexer ต่างๆ ในช่วงไม่กี่เดือนที่ผ่านมานี้ และได้พยายามสร้าง Indexer ตั้งแต่แรกเริ่ม นั่นอาจเป็นเหตุผลที่ว่าทำไม SubQuery ถึงดึงดูดความสนใจของผมในกิจกรรมการแข่งขัน Gitcoin GR12 Hackathon ครั้งนี้ โดยผมรับหน้าที่ในส่วนของการขยายการใช้งาน SubQuery เพื่อจัดทำดัชนี (Index) ไปยัง Terra และผมแทบไม่เชื่อตัวเองเลยว่าผมจะสามารถทำสิ่งนี้ออกมาได้ภายในเวลา 15 วัน แต่ SubQuery นั้นได้ถูกออกแบบมาอย่างดีเยี่ยม ซึ่งช่วยให้ผมเห็นภาพการทำงานภายในระบบได้อย่างรวดเร็ว อีกทั้งผมยังได้ค้นพบเทคนิคที่ช่วยให้การทำงานของผมนั้นทำได้ทันเวลาอีกด้วย และตอนนี้ผมกำลังทำงานกับ SubQuery เพื่อรวม Terra Indexer ให้เข้ากับ subql package และในอนาคตอันใกล้นี้ ผมก็จะยังคงทำงานร่วมกับ SubQuery ต่อไปเพื่อคอยดูแลและปรับขอบเขตของโปรเจกต์ รวมไปถึงอาจจะสร้าง Indexer สำหรับ Layer-1 อื่น ๆ_” คุณ Naveen กล่าว

[คุณ Sam Zou](https://twitter.com/zoujialiu) ซึ่งเป็นผู้บริหาร (CEO) และผู้ก่อตั้ง SubQuery ให้ความเห็นว่า "_ทาง SubQuery นั้น รู้สึกยินดีเป็นอย่างยิ่งกับผลลัพธ์ของกิจกรรมการแข่งขัน Gitcoin GR12 Hackathon ที่เกิดขึ้นในครั้งนี้ พันธกิจของเราเป็นการพึ่งพาเครือข่ายนักพัฒนาที่มีความสามารถในการสร้างและคิดค้นสิ่งใหม่ๆ ภายในระบบนิเวศของ Substrate/Polkadot โดยความร่วมมือในครั้งนี้จะถือเป็นการเปิดโอกาสให้กับเหล่านักพัฒนาที่มีแรงบันดาลใจจากทั่วทุกมุมโลกได้มาสร้างแอปพลิเคชันต่างๆ สำหรับอนาคต และเรารู้สึกตื่นเต้นที่ได้ช่วยสนับสนุนผู้ชนะทั้งหมดจากกิจกรรมการแข่งขันเหล่านี้ เพื่อเป็นการส่งเสริมความคิดสร้างสรรค์ของพวกเขาให้ดียิ่งขึ้น_”

จากความสำเร็จของ Hackathon ในครั้งนี้ ทาง SubQuery อยากที่จะสนับสนุนเหล่านักพัฒนา ซึ่งสำหรับใครที่สนใจอยากจะเรียนรู้เพิ่มเติมเกี่ยวกับวิธีสร้างแอปพลิเคชันด้วย SubQuery [สามารถลงทะเบียนเพื่อเข้าร่วมหลักสูตร "Hero Course" ออนไลน์ได้ฟรี หรือสามารถสมัครเข้าร่วมโครงการ Grants Programme ที่เพิ่งประกาศเมื่อเร็วๆ นี้](https://subquery.coassemble.com/unlock/dOKZW6O#/)

---

## เกี่ยวกับ SubQuery

[SubQuery](https://subquery.network/) คือการรวมข้อมูลแบบไร้ศูนย์กลางที่มีการจัดทำดัชนี (Index) & สืบค้นเลเยอร์ระหว่างบล็อกเชนต่างๆ ของ Layer-1 และเป็นแอปพลิเคชันที่ไร้ศูนย์กลาง โดยบริการนี้จะปลดล็อกข้อมูลและแปลงเป็นสถานะที่สามารถสืบค้นได้ (Queryable state) เพื่อให้สามารถใช้งานในแอปพลิเคชันต่าง ๆ ได้ ซึ่ง SubQuery ช่วยให้นักพัฒนา DApp สามารถจดจ่ออยู่กับ Use Case หลักและระบบ Front-end โดยไม่ต้องเสียเวลาไปกับระบบ Backend ที่ต้องมากำหนดเองเพื่อประมวลผลข้อมูลต่างๆ ซึ่งเครือข่าย SubQuery ที่กำลังจะมีขึ้นนี้จะกระจายอำนาจ (Decentralize) และทำให้สินทรัพย์ต่างๆ ไปอยู่ในรูปแบบโทเค็น (Tokenize) ให้กับระบบนิเวศเพื่อช่วยให้ทุกคนได้มีส่วนร่วมในการปฏิวัติข้อมูล web3

[Linktree](https://linktr.ee/subquerynetwork) | [Website](https://subquery.network/) | [Discord](https://discord.com/invite/78zg8aBSMG) | [Telegram](https://t.me/subquerynetwork) | [Twitter](https://twitter.com/subquerynetwork) | [Matrix](https://matrix.to/#/#subquery:matrix.org) | [LinkedIn](https://www.linkedin.com/company/subquery) | [Youtube](https://www.youtube.com/channel/UCi1a6NUUjegcLHDFLr7CqLw)
